
<pb n="1"/>
﻿<book id="F29">F29冊</book>
<article id="n1098">高上玉皇本行集經髓</article>

<sarticle>高上玉皇本行集經髓</sarticle>
<other>開經玄蘊呪</other>
大哉元始無量度人演清淨教登
引天真玄座說法寂然無聲玉帝
放光喜慶難言是為心傳亦曰天
根大圓滿呪瑤章洞文集以成書
敷落神真臣今東向誦願與天齊
并存亡俱證果永渡愛河津。
<other>太上洞玄靈寶高上玉皇本行集經</other>
道言昔元始天尊在清微天中玉京
金闕七寶玄苑玉皇宮殿陞光明座
與無鞅數眾宣說靈寶清靜真一不
二法門是時
玉皇尊帝與諸真聖清齋建節侍在
側焉於是
玉帝知時欲至即於會前舉六通力
放大光明遍照諸天一切境界皆大
震動十方無極俱同瑠璃下燭下方
是諸世界一切人天咸臻道氣當是
之時鄷都鉄圍即時破壞三惡道苦
一時觧脫爾時
玉帝即分其身徧散十方諸大天宮
自然化現白玉為京黃金為闕七寶
玄苑大光明殿具光明座幢節旛盖
異寶奇花遍布是處爾時
玉帝即以所分其身遍於是處普為
十方演說清淨觧脫之道說已即以
神通不動其所移接天人皆令得至
清微天中玉清聖境元始會下是諸
眾等不覺不知普來集會時諸大眾
稽首瞻仰
玉帝化身忽覩
天尊勝會踴躍歡喜一時作禮嘆未
曾有。
爾時高虛清明天主與諸天眷属御
八景鸞輿九光寶盖奏玄歌妙樂詠
無量洞章散天寶花噴天真香飛步
遊空來詣道前稽首長跪白
天尊言賤臣懈怠後會法筵今日吉
慶建此法橋幽顯凢聖普霑聖澤放
大光明現希有相臣等千刼良因九
天運會今日大吉咸仰玄功以偈讚
上帝曰。
 金闕玄穹主  高上玉皇尊 
 妙相冠諸天  慈光燭三界 
 真聖妙道師  天人依仗師 
 大乘垂法語  真一指迷途 
 功德若虛空  讚揚無窮盡 
爾時天尊告四眾云是帝身即道身
也非常體也汝等親近是帝生尊重
心著想尊容稱揚名號然後汝等咸
蒙護度。
爾時天地始祖五老上帝稽首長跪
白天尊言伏聞
高上玉皇慈念蒼生普放神光照燭
法界六凢四聖普叨道蔭切以自昔
元始天地未分日月未光是生
玉帝故得二儀分判三景發光恭聞
帝號稱說難言莫可尋詳臣即命鑄
金為簡刻玉為章寔靈文之妙德乃
<pb n="2"/>
天地之玄根惟願哀憫使依玄科按
法以傳於是天尊普告真聖云今三
天整運皇道氣暢真亦冝行乃命五
老上帝與諸真聖上詣太玄玉都寒
靈丹殿紫微上宮洞陽玉舘披九光
八色之蘊雲錦之囊出靈寶金書玉
篆文曰。
太上彌羅無上天妙有玄真境渺渺
紫金闕太微玉清宮無極無上聖廓
落法光明寂寂浩無宗玄範緫十方
湛寂真常道[懨-猒+火]漠太神通
昊天玉皇大天尊玄穹高上帝。
是時五老上帝得是經已還詣
元始天尊前𧫎以禁戒之儀遜謝不
逮。
道言是帝號也元始之妙言
玉皇之真誥至真妙文神應自然乃
知天真貴重至聖上書斯文隱秘不
得窺聞有得之者勤行修奉尅至神
仙於是玉虛上帝白
天尊言願為四眾及未來世持是經
人說利益事。
爾時天尊告玉虛上帝言若有三界
十方無量國土或兵戈並起疫氣大
行水旱蟲蝗年飢饉是其國君當
發慈悲為其⿱�庶徧請道流清靜嚴
潔為轉此經當得國土清平五穀豐
熟⿱�庶安泰此經所在之處常有十
方至真侍衛供養持是經人獲福無
量又若持是經人造作長旛書
帝名號於其旛上被諸風吹所指方
靣一切眾生皆霑勝利又若持是經
人書帝名號在一切有聲物上或是
道場或以戲擊或被風觸是聲出時
一切眾生聞是聲已所有罪障悉得
清靜何況受持當知是人即是道藏
功德身也。
爾時天尊謂玉虛上帝言今我畧說
未盡其妙若廣說之凢流邪見疑惑
不信是經功德窮刼難言。
爾時玉虛上帝聞說是已心生歡喜
瞻仰慈顏稽首讚歎而作頌曰。
 九天之上  謂之大羅  玉京金闕 
 雲層峨峨  中有天帝  仁慈惠和 
 至道無敵  降伏眾魔  天寶靈符 
 玉律金科  神仙億萬  幢幡眾多 
 聞者罪滅  永出愛河 
是時玉虛上帝說是頌已是諸天眾
異口同音歎未曾有於是天尊告四
眾云凢人持誦此經稱揚帝號者皆
道根深重宿有善緣此經尊妙普度
無竆但精心恭奉家國安寧保命度
災掃諸不祥能碎鐵圍山竭苦海水
破大地獄[托-七+友]重罪苦降暴惡魔護諸
國土能除一切重病能觧一切惡毒
能離一切惡人能滅一切惡獸能摧
一切邪道一切諸天皆令降伏其餘
功德說不可盡爾時四眾聞說是已
懽喜踴躍稽首敬禮而退。
太上洞玄靈寶高上玉皇本行集經
<other>玉皇本行集經纂</other>
金闕玄穹主高上玉皇尊諸佛聖師
萬天帝主演三卷五品之妙法周十
<pb n="3"/>
號萬德之洪名放十七大光明施三
十種功德[托-七+友]度生死聖化古今一萬
二千三十六字。
洞玄靈寶高上玉皇本行集經

<article id="n1099">無上玉皇心印經</article>

<sarticle>無上玉皇心印經</sarticle>
 上藥三品  神與氣精  恍恍惚惚 
 杳杳[冗-几+具][冗-几+具]  存無守有  頃刻而成 
 廻風混合  百日功靈  默朝上帝 
 一紀飛昇  知者易悟  昧者難行 
 履踐天光  呼吸育清  出玄入牝 
 若亡若存  綿綿不絕  固蔕深根 
 人各有精  精合其神  神合其氣 
 氣合體真  不得其真  皆是強名 
 神能入石  神能飛形  入水不溺 
 入火不焚  神依形生  精依氣盈 
 不凋不殘  松栢青青  三品一理 
 玅不可聽  其聚則有  其散則零 
 七竅相通  竅竅光明  聖日聖月 
 照耀金[庭-壬+手]  一得永得  自然身輕 
 太和𠑽溢  骨散寒瓊  得丹則靈 
 不得則傾  丹在身中  非白非青 
 誦之萬徧  妙理自明 

無上玉皇心印經終
<ps>傳經始流</ps>
昔有高道到處源於石城縣仙界鋪遇真仙
傳授此經獲免厄難遂刊行焉嘗伏而誦
之辭約義愽盖撮本行集經之樞要是以謂
之經髓也涿鹿山雲居寺有洞室貯釋梵之
經殆至萬卷故名是山為小西天焉夫
三界萬靈尊莫尊於
昊天金闕玉皇上帝玄功妙德載在本行集經
正當刻之金石藏之名山傳之萬世也是以
至心各[捐-口+ㄙ]貲力請匠鐫刻經髓暨經纂及心
印經共為壹卷凢壹千柒佰肆拾捌字置諸
石室用彰悠久所以然者盖欲仰荅
天地君親四恩於萬一云爾。旹
大明宣德三年嵗次戊申四月吉日奉
道信官向福善阮常就勝等稽首頓首百拜謹記
<ps>同盟助貲</ps>
奉國將軍都指揮同知武興
奉直大夫工部虞衡員外郎陳孚
迪功郎工部營繕所所副陳道昌
懷遠將軍指揮同知段義　李實　郭敏
　管義
明威將軍指揮僉事冀源　黃安

武畧將軍副千戶羅成　萬理　王友
　張禮
嗣全真教高士陳風便
正一盟威寶籙弟子王至玄字利賔書
信士曾至中　馮本源　章文得　崔景平
　李景雲　厲正善　夏惠機　葛鏞
　莊文玉　戴道清　朱福惠
鐫匠程善　刊

