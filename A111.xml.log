
<pb n="1"/>
﻿<book id="A111">A111冊</book>
<article id="n1501">大中祥符法寶錄</article>

<sarticle>大中祥符法寶錄卷第三</sarticle>
（＆unrec;…＆unrec;趙安仁
翰林學士＆unrec;…＆unrec;楊億等奉
勑編修）
<other>別明　聖代翻宣錄中之二</other>
<other>藏乘區別年代指明二之一</other>
天竺皇設教正覺垂言本一事之大
緣應萬行之殊品譬夫雨滋眾卉寧
分甘苦之差空極無垠豈有方圓之
限故原其教也或分三藏隨其機也
或開二乘止如始自鹿園終乎鶴樹

依時依處契理契根盡四含九部之
極談窮六度一真之妙義通即十二
分別即唯契經斯經藏也又若軌範
四眾調伏諸根使威儀之可觀令持
犯之有則或明七聚或說五篇其守
護焉萬善原斯而起其破毀也眾惡
自茲而興制貪染心成清淨行斯律
藏也又復研覈性相明辯正邪詮慧
學之楷摸挫異宗之軌轍或建立於
教藏或解釋於佛經若奢薩怛羅之
名若摩怛里迦之稱斯論藏也若夫
滿字圓音牛車上喻極二利三空之
道窮一乘萬行之源應上品機緣在
菩提薩埵斯大乘也又教稱半字喻
指化城窮四諦之理源盡三界之苦
本隨此機性設以化門斯小乘也然
妙典流通存諸付囑
皇朝翻譯當紀歲年故此指明庶彰
事實今序
皇朝所譯大小乘經律論等以奏進
年月為次列之于左。
大乘經
一百四十部二百九十卷
大乘律
一部一卷
大乘論
一十一部一十九卷
小乘經
四十四部六十九卷
小乘律
五部五卷
小乘論
見闕
西方聖賢集傳（梵本翻譯者）
二十一部二十九卷
<other>太平興國七年七月譯成經三卷</other>
<other>聖佛母小字般若波羅蜜多經一部一卷</other>
三藏沙門天息災譯大乘經
藏祕密部收佛在王舍城鷲
峯山為聖觀自在菩薩說此
中所明以陀羅尼即般若波
羅蜜多由此出生諸佛菩薩
及一切法法從勝用故稱佛
母令受持者近招福樂遠趣
佛乘。
<other>大乘聖吉祥持世陀羅尼經一部一卷</other>
三藏沙門法天譯大乘經藏
祕密部收佛在憍睒彌國大
<pb n="2"/>
𣗥林中為妙月長者等說此
中所明顯祕密言有殊勝力
聞持讀誦見招富樂之世財
解釋宣通當感吉祥之勝福
因妙月之請問命阿難以證
成持益世財故名持世。
<other>無能勝幡王如來莊嚴陀羅尼經一部一卷</other>
三藏沙門施護譯大乘經藏
祕密部收佛在忉利天帝釋
宮中為帝釋說此中所明無
能勝陀羅尼不可思議功莫
大焉凡受持者戰陣得勝讀
誦者所作皆成。
右經三部三卷竝中天竺
梵本所出沙門常謹法進
筆受兼綴文光祿卿湯悅
兵部員外郎張洎潤文殿
直劉素監譯其經是月十
二日具表上進其詞曰臣
天息災等言臣等奉承
明詔俾譯梵文慶及空門
榮生覺苑臣天息災等誠
歡誠抃頓首頓首伏以如
來以四智起用而經典乃
生沙門以十等掄材而翻
譯為首苟非博通內外洞
達古今繼淨業於四依契
深因於五密即何以發揮
真典宣暢
徽猷副
聖皇崇尚之心揚
善逝威神之化臣等道慙
秦什學謝竺生乍列象筵
思道安五失之誡載詳貝
簡非彥悰八備之才幸遭
盛時慮玷
成命伏惟
應運統天睿文英武大聖
至明廣孝皇帝陛下因嚴
百福
化被四洲乘象運以
臨人應賢劫而
御世躋烝黎於壽域攝動
植於慈門
德叶無為
化孚有截而乃
欽承
佛記冥契頓機將欲廣龍
藏之真文演牛車之了義
宏開譯館遠集緇流潤色
金言丹青玉諜昭然盛美
耀于釋天臣等今者譯就
聖佛母小字般若波羅蜜
多經大乘聖吉祥持世陀
羅尼經無能勝幡王如來
莊嚴陀羅尼經等三部各
一卷是三經者皆屬上乘
般囉若者智慧之對翻陀
羅尼者揔持之詮理以出
生諸法目之為母能成就
萬行尊之為王即色明空
空非斷滅攝相歸性性本
真常由含識之覺源即如
<pb n="3"/>
來之法印聞持生信果利
有歸庶憑了義之勝緣上
助無疆之景祚前件新譯
經謹繕寫上進以
聞
太宗留於禁中翌日
詔左右街僧司選京城義
學僧一百人同加詳定於
是左街僧錄神曜等及諸
義學僧咸以為譯場久廢
傳演至難講求單重之梵
章研覈三五之法印時義
學僧執所譯經天息災等
持其梵本華梵對釋義理
昭然由是神曜等及義學
僧百人列表上言稱今之
所翻與古譯合續下
詔入藏流行是月十有四日
太宗皇帝臨幸譯筵
親加慰諭
命天息災等坐賜茶仍出
縑帛及受用物等
面賜之又
詔度本院童行一十人為
僧仍
命使臣以院之東西堂各建
殿宇東安佛像西置經藏
詔令徧閱梵夾凡經律論
取今大藏目錄校定其未
有者翻譯以進已有者更
不重譯仍盡以禁中所有
梵夾付院天息災等即以
梵夾編列經律論及密教
讚頌等次第翻譯又
詔鳳翔梵學沙門建盛充
筆受京師義學沙門慧達
可瓌善祐法雲智遜惠溫
守巒道真寘顯慧超等十
人充證義自是釋門之選
咸重譯筵俄又賜大藏經
以備檢閱名題。
<other>八年三月譯成經四卷</other>
<other>大乘莊嚴寶王經一部四卷</other>
大乘經藏祕密部收佛在舍
衛國祇樹給孤獨園說第一
卷明觀自在菩薩現光瑞相
入大地獄救度有情第二卷
明觀自在菩薩入金銀地中
示八聖道後證六字大明獲
㧾持門令諸有情斷貪瞋等
第三卷明佛為除蓋鄣菩薩
廣說觀自在菩薩諸三摩地
第四卷明六字大明有大勝
力若受持者速獲悉地此揔
意者先顯觀音之神力具彰
利益之悲心除蓋鄣伸請於
前薄伽梵廣明於後宣六字
之呪句增益法成現三密之
靈通悉地行滿揔而言之即
祕密神通不思議之用也。
上一部中天竺梵本所出。
右經三藏沙門天息災譯
法天證梵義施護證梵文
<pb n="4"/>
沙門清沼常謹筆受沙門
法進綴文沙門惠溫守巒
道真寘顯慧超慧達可瓌
等證義沙門法雲智遜善
祐校勘光祿卿湯悅兵部
員外郎張洎潤文殿直劉
素監譯是月十五日監使
引三藏等詣
崇政殿捧所譯經具表
上進其詞曰臣天息災等
言臣等今譯就大乘莊嚴
寶王經一部四卷伏以此
經理契上根文詮妙義莊
嚴表德祕密為宗究其道
也滅跡匿端體其名也入
流亡所慈心爰啟乃咨善
逝之尊悲願聿興遂見普
門之力廣設方便以趣菩
提惟妙教之傳通賴
聖朝之顯發伏惟
應運統天睿文英武大聖
至明廣孝皇帝陛下尊齊
釋梵
道邁羲農
多能彰天縱之才
十善運神明之化探微言
於鷲嶺廣真誥於龍宮臣
等德謝騰蘭才非奘什臨
玉華之法席譯貝簡之至
言契幸彌深覃研備至庶
假貫花之了義仰資
拂石之鴻圖前件新譯經
謹繕寫
上進以
聞是日
命坐賜茶
親加撫慰仍賜束帛
詔以其經入藏頒行。
<other>是年七月譯成經五卷</other>
<other>大方廣揔特寶光明經一部五卷</other>
大乘經藏祕密部收佛在王
舍城鷲峯山說第一卷明佛
言法界猶如虛空無其處所
亦無住著乃至普賢說二字
法門法慧問十住等行第二
卷明地搖六震天雨眾華現
此殊徵大眾雲集將宣寶光
明揔持法門之因起也第三
卷明信毀此經各招何報信
奉者證菩提果毀謗者為地
獄因第四卷明結偈揔彰廣
說大乘無量之法諸行相等
第五卷明時諸天人民皆唱
是言此寶光明眾經中王佛
令阿難依教奉行此揔意者
以教理昭明義旨深邃是如
來之密說契菩薩之上機不
可具宣祕中之祕也。
上一部中天竺梵本所出。
右經三藏沙門法天譯天
息災證梵義施護證梵文
沙門清沼筆受沙門常謹
綴文沙門建盛㕘詳沙門
<pb n="5"/>
惠溫守巒道真寘顯智遜
法雲慧超可瓌慧達善祐
等證義光祿卿湯悅兵部
員外郎張洎潤文殿頭高
品王文壽殿直劉素監譯
是月十二日監使引三藏
等詣
崇政殿捧所譯經具表
上進其詞曰臣法天等言
臣等今譯就大方廣揔持
寶光明經一部五卷伏以
此經專談實相允契上根當
如來闢修證之要門普賢
假法界而陳請由具德示
寂常之至道吉祥詢妙觀
以申誠原始要終窮理盡
性綜一乘之奧義超十地
之漸階大矣斯文貽於
聖世伏惟
應運統天睿文英武大聖
至明廣孝皇帝陛下夙滋
德本洞曉真乘
受密記於雙林
為外護於千界注懷鹿苑
植福鸚林啟譯貝之勝因
垂利生之善教臣等顧慙
曩哲獲奉
睿謀慶
佛日之重光祝
帝圖而彌永前件新譯經
謹繕寫
上進以
聞是日
命坐賜茶
親加撫慰錫賜如例
詔以其經入藏頒行天息
災因奏曰臣等竊見教法
東流歷朝翻譯宣傳佛語
首在梵僧其如天竺中華
方域懸阻或遇梵僧有闕
則慮翻譯復停臣等欲乞
下兩街僧司選諸寺院童
子五十人就譯經院先令
攻習梵字後令精窮梵義
所貴成就梵學繼續翻宣
上可之乃
詔殿頭高品王文壽於左
右街僧司集京城出家童
子五百人以選之得惟淨
等五十人是月左街僧錄
神曜引惟淨等見於
崇政殿
上令各誦所習經文仍
諭以勵力勤習用副精選
即日竝送譯經院受學八月
詔以譯經院為傳法院。
<other>是年十月譯成經五卷</other>
<other>守護大千國土經一部三卷</other>
大乘經藏祕密部收佛在鷲
峯山南大樹林中說上卷所
明大地震動毗邪離城一切
人民悉皆恐怖世尊現瑞諸
天來集佛說呪句持諸鬼魅
<pb n="6"/>
眾生得免災害鬼神說偈歸
佛中卷所明藥叉羅剎現醜
惡形肆其貪毒殺害有情以
四王呪力自縛而來然後世
尊下靈鷲山入毗邪離現明
王身說陀羅尼佛之密印下
卷所明釋梵天等請佛世尊
以是密印印於四方皆令頂
受不敢違越此之揔意顯是
呪明具諸功德能護大千國
土普救無量眾生降毒藥叉
伏惡羅剎原其大利修習持
誦速證菩提斯乃大乘難思
之教也。
<other>大力明王經一部二卷</other>
大乘經藏祕密部收佛在母
質隣那山大寶樓閣中說上
卷所明一切如來讚金剛手
菩薩意顯持此明呪能伏冤
對及諸惡毒下卷所明大力
明王曼拏羅法依此而修速
得成就此揔意者廣彰祕密
降伏法門由降伏故息一切
惡以息惡故即成增益其增
益者增諸善法佛既明宣法
有大力者也。
上二部竝中天竺梵本所出。
右經二部五卷內一部二
卷三藏沙門施護譯天息
災法護證梵義法天證梵
文一部二卷三藏沙門法
護譯天息災證梵義法天
施護證梵文沙門建盛筆
受沙門常謹清沼綴文沙
門惠溫守巒道真寘顯智
遜法雲慧超可瓌慧達善
祐等證義光祿卿湯悅兵
部員外郎張洎潤文殿頭
高品王文壽殿直劉素監
譯是月二日監使引三藏
等詣
崇政殿捧所譯經具表
上進其詞曰臣施護等言
臣等今譯就守護大千國
土經一部三卷大力明王
經一部二卷竝上乘真範
奧典靈樞宣述大明彰示
法印由
如來祕密之藏皆
世雄誠諦之言允屬
文明式新翻譯伏惟
應運統天睿文英武大聖
至明廣孝皇帝陛下密修
梵行洞究真宗揭慧炬以
燭幽運慈航而濟物
欽崇至教敷演一音兾警
悟於羣迷用發揮於秘義
臣等識非博達志切覃研
㕘求華竺之言詳究苦空
之諦今以
繞樞叶慶浹壤蒙休仰資
彌茂之
皇齡允屬難思之妙教前
<pb n="7"/>
件新譯經謹繕寫
上進以
聞是日
命坐賜茶
親加撫慰錫賜如例
詔以其經入藏頒行是年
詔許三藏沙門法護還天
竺法護中天竺人也戒行
精懃慧性明敏太平興國
中與法天同届京闕寓止
譯筵以助翻演至是上表
請還
太宗特從其志是年
詔賜證義沙門慧達紫衣。
<other>雍熙元年三月譯成經六卷</other>
<other>大乘善見變化文殊師利問法
經一部一卷</other>
大乘經藏祕密部收佛在王
舍城鷲峯山說此中所明諸
煩惱性即善法性相而無相
得而無得乃能成就最上涅槃。
<other>樓閣正法甘露鼓經一部一卷</other>
大乘經藏祕密部收佛在舍
衛國祇樹給孤獨園說初明
建曼拏羅獲報優劣後說造
舍利塔感果因緣以其造塔
之功較量建壇之福依祕密
修獲報勝也。
<other>金耀童子經一部一卷</other>
大乘經藏收佛在舍衛國祇
樹給孤獨園說此中所明金
耀童子啟發大心修諸勝行
徧歷僧祇方成極果廣明宿
住記別等事。
<other>較量壽命經一部一卷</other>
小乘經藏收佛在舍衛國祇
樹給孤獨園說此中所明下
從地獄上及人天三界之中
壽命差別意令知已猒輪迴
苦忻寂滅樂也。
<other>分別善惡報應經一部二卷</other>
小乘經藏收佛在舍衛國祇
樹給孤獨園說上卷所明以
商佉犬為發起緣廣談善惡
之因各受好醜之報下卷所
明補特伽羅命終之後生在
人中又多愚闇乃至廣明修
福各有十種等此揔意者欲
令捨染趣淨慕聖出凡者也。
上五部竝中天竺梵本
所出。
右經三藏沙門天息災譯
法天證梵義施護證梵文
沙門清沼法定令遵筆受
沙門常謹智遜慧達寘顯
綴文沙門惠溫守巒道真
慧超法雲可瓌善祐等證
義兵部員外郎張洎潤文
殿頭高品王文壽殿直劉
素監譯是月五日監使引
三藏等詣
崇政殿捧所譯經具表
上進其詞曰臣天息災等
<pb n="8"/>
言臣等今譯就大乘善見
變化文殊師利問法經樓
閣正法甘露鼓經金耀童
子經較量壽命經分別善
惡報應經等五部六卷或
應大根演圓音於王舍或
提小葉設權教於祇園稱
讚菩提顯無為之至要較
量壽命開有作之微因隨
根器以闡揚應機緣而啟
發實
能仁之至教啟像劫之信
心伏惟
應運統天睿文英武大聖
至明廣孝皇帝陛下德合
上穹
志尊竺典
御金輪而獨耀興貝譯以
惟新思廣利於四生用普
臻於眾善供惟寶偈永祚
皇圖殖福多於塵沙論壽
彌於芥石永隆道化大庇
黎元前件新譯經謹繕寫
上進以
聞是日
命坐賜茶
親加撫慰錫賜如例
詔以其經入藏頒行是年
詔賜筆受沙門法定令遵
證義沙門可瓌等三人紫衣。

大中祥符法寶錄卷第三
<sarticle>大中祥符法寶錄卷第四　　　　跡</sarticle>
（＆unrec;…＆unrec;…
＆unrec;…＆unrec;楊億等奉
勑編修）
<other>別明　聖代翻宣錄中之三</other>
<other>藏乘區別年代指明二之二</other>
<other>雍熙元年五月譯成經五卷</other>
<other>聖虛空藏菩薩陀羅尼經一部一卷</other>
大乘經藏祕密部收佛在喜
樂山頂天宮不遠仙人住處
說此中所明七佛聖尊各說
神呪彰祕密言除疾疫苦若
受持者當作護摩決定速能
獲諸悉地。
<other>大寒林聖難拏陀羅尼經一部一卷</other>
大乘經藏祕密部收佛在王
舍城中說此中所明因羅睺
羅游寒林中於大[塚-豖+豕]閒為鬼
魅所著悲泣流淚具以白佛
佛為授斯大明而作擁護若
一切有情能念誦者咸彰利
益又若設諸供養結印誦明
一百八徧可一踰善那境界
之內人非人等皆悉遠離。
<other>大乘日子王所問經一部一卷</other>
大乘經藏收佛在憍睒彌國
瞿尸羅林說此中所明因日
子王託欲染緣假殺害行顯
其夫人具法威力由是相因
見佛聽法斯乃菩薩長夜利
益安樂一切眾生善方便也
<pb n="9"/>
以其利生方便故號大乘日
子王矣。
<other>大護明大陀羅尼經一部一卷</other>
大乘經藏祕密部收佛徃吠
舍離城菴沒羅園說此中所
明佛為眾生諸災難起疾疫
流布說此神呪令速除滅如
來以彼四無量心說示真言
令知歸趣俾受持者疾疫消
除若依法修速獲悉地。
<other>諸行有為經一部一卷</other>
小乘經藏收佛在舍衛國祇
樹給孤獨園說此中所明佛
為苾芻說諸有為法悉是無
常如幻如𦦨皆不實故諸了
知者當生猒患修十善法證
八軰果。
上五部竝中天竺梵本所出。
右經三藏沙門法天譯天
息災證梵義施護證梵文
沙門清沼筆受沙門令遵
法定慧達智遜綴文沙門
惠溫守巒道真寘顯慧超
法雲可瓌善祐證義兵部
員外郎張洎潤文殿頭高
品王文壽殿直劉素監譯
是月三日監使引三藏等
詣崇政殿捧所譯經具表
上進其詞曰臣法天等言
臣等今譯就聖虛空藏菩
薩陀羅尼經文寒林聖難
拏陀羅尼經大乘日子王
所問經大護明大陀羅尼
經諸行有為經等五部五
卷上四部高談了義理極
無為其修證者皆菩薩上
流也下一經曲示權機言
該有相其趣向者唯聲聞
小果也灑一味雨潤三種
根或祕密以存心或虛空
而表稱金剛發慧邪魅懾
於威靈寶印舒光疫癘逃
於影象詞旨煥若報應昭
然宣傳幸屬於
聖時流衍式期於彌劫伏惟
應運統天睿文英武大聖
至明廣孝皇帝陛下握符
御宇
恭己臨人敷德教以咸和
騰頌聲而載路而復
游心華藏觀妙真源融甘
露於釋天得心珠於法海
臣等共慙菲陋獲預翻傳
謬鼓吹於圓音莫[舟-(白-日)]青於
妙義廣憑眾善仰祝
丕圖前件新譯經謹繕寫
上進以
聞是日
命坐賜茶
親加撫慰錫賜如例
詔以其經入藏頒行時天
息災以久駐都城頗有山
林之思尋聞于
<pb n="10"/>
上至是
上語天息災曰卿傳譯曰
久固知疲倦可適名山暫
為游賞翌日
優詔給假許詣南嶽游禮
勝境遣官健充給使縣次
續食朝辭日賜束帛至明
年春還上都。
<other>是年九月譯成經集十卷</other>
<other>無能勝大明王陀羅尼經一部一卷</other>
大乘經藏祕密部收析出別
譯此中所明顯茲神呪有大
力能能勝於他他無能勝神
通智用彰持誦之深功祕密
靈光入瑜伽之妙理。
<other>嗟韈曩法天子受三歸依獲免
惡道經一部一卷</other>
小乘經藏收佛在舍衛國祇
樹給孤獨園說此中所明忉
利天中有一天子名嗟韈曩
法天報將盡五衰現前畜趣
業成七日當墮帝釋愍其苦
惱因以方便拔除令發淨心
歸依三寶由是獲免惡道生
覩史天。
<other>佛頂放無垢光明入普門觀察
一切如來心陀羅尼經一部二卷</other>
大乘經藏祕密部收佛在覩
史天宮說上卷所明佛為梵
釋天眾說六度法時忉利天
有一天子名摩尼藏無垢方
受天樂忽有藥叉名炬口天
謂言七日汝當命終墮於惡
道彼天即告帝釋天主帝釋
乃為白佛求救佛說神呪令
彼受持獲免惡道下卷所明
此大神呪有勝功力造塔安
置旋繞供養依法所作獲福
無邊復說無垢普門如來心
呪等。
<other>聖最上燈明如來陀羅尼經一
部一卷</other>
大乘經藏祕密部收佛在舍
衛國祇樹給孤獨園說此中
所明因無邊華世界最上燈
明如來遣二菩薩來此世界
如彼佛勑宣祕密言於此界
中作利益事令有情類依法
受持息除一切擾惱鄣難由
是會中無能勝等菩薩天王
亦隨喜說祕密章句最後如
來亦說神呪。
<other>消除一切閃電鄣難隨求如意
陀羅尼經一部一卷</other>
大乘經藏祕密部收佛在舍
衛國精舍中說此中所明佛
謂阿難陀我欲悲愍利益一
切羣生獲得安樂宣說消除
一切閃電障難隨求如意陀
羅尼及說四方電名然後觀
自在菩薩金剛手菩薩等并
餘梵釋四王亦各隨喜宣說
神呪。
<pb n="11"/>
<other>一切如來正法祕密篋印心陀
羅尼經一部一卷</other>
大乘經藏祕密部收佛在摩
誐陀國無垢園中說因無垢
妙月婆羅門於自舍中飰佛
及僧佛因適中塗逢故塔廟
乃放光明普徧照耀於其光
中出聲讚佛佛即繞塔脫衣
以覆又以方便雨淚悲感是
時十方諸佛同時出現亦各
雨淚塔中舍利現諸佛掌時
金剛手問塔因緣佛言一切
如來全身舍利在此塔中正
法心印陀羅尼乃至八萬四
千法門悉從中出佛因廣讚
此陀羅尼有大功德若受持
者得成聖果。
<other>息除中天陀羅尼經一部一卷</other>
大乘經藏祕密部收佛在殑
伽河邊說此中所明佛起悲
心為諸羣品欲除中夭之橫
爰宣無上之門說祕密言託
加持力十方諸佛同共讚揚
若能誦持息除中天。
<other>六道伽陀經一部一卷</other>
<other>讚法界頌一部一卷（竝西方聖賢集收）</other>
上九部竝中天竺梵本所出。
右經集三藏沙門施護譯
法天證梵文沙門清沼令
遵法定筆受沙門智遜慧
達寘顯綴文沙門惠溫守
巒道真慧超法雲可瓌善
祐證義兵部員外郎張洎
潤文殿頭高品王文壽殿
直劉素監譯是月二十三
日監使引三藏等詣
崇政殿捧所譯經具表
上進其詞曰臣施護等言
臣等今譯就無能勝大明
王陀羅尼等經及讚法界
頌共九部計一十卷從本
至末同出異名殑伽河邊
暢三乘之妙義光明池上
顯諸佛之全身或呪藏祕
於密言或小器忻於權化
伽陀為目彰六道之習因
讚頌立名示法界之真理
琅函乍發煥乎文章金口
所宣坦然明白克彰報應
定表徵祥伏惟
應運統天睿文英武大聖
至明廣孝皇帝陛下道合
二儀
功超三古煥日新之盛德
蘊天縱之多能
福慧等於世雄
聖哲侔於大梵故得覺華
分彩道樹垂陰遐傳甘露
之文遠達
蒼龍之闕臣等身依妙教
學愧謏聞𧆛奉
德音預茲翻譯今者幸逢
誕節仰祝
<pb n="12"/>
遐齡兾憑最上之勝因以奉
無疆之
睿筭前件新譯經謹繕寫
上進以
聞是日
命坐賜茶
親加撫慰錫賜如例
詔以其經入藏頒行是歲
校兩街梵學童子得惟淨
等四人念誦梵經最為精熟
詔竝度為僧并度本院童
行十有一人又
詔自今新譯經論竝刊版
摹印以廣流布。
<other>二年五月譯成經八卷</other>
<other>妙法聖念處經一部八卷</other>
大乘經藏收佛於一時在大
眾中為眾宣說第一卷明善
惡因果差別不同若諸有情
不造諸惡出離三界得證二
空若迷諸境常行惡因墮於
三塗淪沒無盡第二卷明苾
芻請問地獄有情何因得免
佛說不飲諸酒是離苦因第
三卷明若有求生人天者應
離諸業煩惱及妄語等過勸
諸有情修習善行尊重三寶
趣證菩提第四卷明苾芻請
問若人愛樂生天修何因行
佛說布施持戒遠離諸纏命
終之後諸天化生第五卷明
帝釋天主宣說伽陀明得生
天力特禁戒乃至有諸苾芻
及飛禽類各說伽陀等第六
卷明佛誡諸天云何久住譬
如芭蕉水沫無少堅實教彼
天眾當須遠離第七卷明飛
禽說偈勸彼諸天勤修利益
守護戒根乃至帝釋說偈顯
行悲心是生天業貪癡散亂
為地獄因第八卷明帝釋說
偈若散亂不生脫輪迴惡怖
勸行施忍正見慈悲尊重如
來信受佛教等揔彰此部經
之大旨者佛於眾中應其機
感以妙偈句示正法門令諸
天人斷除三毒三毒者貪瞋
癡之謂也由彼貪故諸染隨
生貪法若除過失不起其能
斷除貪瞋癡等即得尸羅清
淨尸羅淨故得生天報然以
天中是勝快樂智者亦於樂
中生猒能起猒者是於妙法
安住聖念聖者正也正以離
邪乃名聖性大雄深旨拔苦為
先貪滅苦除歸三解脫者也。
上一部中天竺梵本所出。
右經三藏沙門法天譯天
息災證梵義施護證梵文
沙門清沼令遵法定筆受
沙門寘顯慧達綴文沙門
惠溫守巒道真智遜慧超
法雲可瓌善祐證義兵部
<pb n="13"/>
員外郎張洎潤文殿頭高
品王文壽殿直劉素監譯
是月二日監使引三藏等詣
崇政殿捧所譯經具表
上進其詞曰臣法天等言
臣等今譯就妙法聖念處
經一部八卷伏以此經深
明六度普應羣機定慧雙
融戒忍兼舉方圓任器果
利隨因馭鹿乘牛各循於
軌轍取魚得兔允籍於筌
蹄諒此格言誠為要義式
當翻演允屬
休明恭惟
應運統天睿文英武大聖
至明廣孝皇帝陛下濬哲
欽明徇齊敦敏
冠百王而求治
致比屋之可封
乃眷真乘允資
政本爰從
纂極恢闡度門
旁求寶偈之一音更廣
龍宮之三藏臣等謬膺
推擇獲預翻宣慙非八備
之才但祝
千齡之運前件新譯經謹
繕寫
上進以
聞是日
命坐賜茶
親加撫慰錫賜如例
詔以其經入藏頒行。
<other>是年十月譯成經集一十一卷</other>
<other>聖觀目在菩薩一百八名經一部一卷</other>
大乘經藏祕密部收佛在補
陀落迦山聖觀自在菩薩宮
中說此中所明觀自在菩薩
具一百八名若有聞者無數
劫中不墮惡趣滅無閒業得
宿命智乃至圓諸辯才獲妙
聲相臨終得生西方淨土等。
<other>讚揚聖德多羅菩薩一百八名
經一部一卷</other>
大乘經藏祕密部收析出別
譯此中所明金剛手菩薩請
問觀自在菩薩自說一百八
名稱揚多羅菩薩具大聖德
多羅菩薩者即觀自在也其
一百八名只以梵言成讚不
翻文義。
<other>菩提行經一部四卷</other>
<other>法集要頌經一部四卷</other>
<other>勝軍化世百喻伽陀經一部一
卷（並西方聖賢集收）</other>
上五部竝中天竺梵本所出。
右經集三藏沙門天息災
譯法天證梵義施護證梵
文沙門清沼令遵法定筆
受沙門智遜善祐慧達綴
文沙門惠溫守巒道真寘
顯慧超法雲可瓌證義禮
部郎中張洎潤文殿頭高
<pb n="14"/>
品王文壽殿前承旨東慶
監譯是月二日監使引三
藏等詣
崇政殿捧所譯經具表
上進其詞曰臣天息災等
言臣等今譯就聖觀自在
菩薩一百八名經等五部
一十一卷機緣各異時會
有殊始乃應于小根陳變
化之事終既談于極果現
受用之身或說伽陀或顯
名數緫五天之妙義皆四
智之格言伏惟
應運統天睿文英武大聖
至明廣孝皇帝陛下業茂
先天運膺下武蕩蕩致清
夷之化熙熙臻仁壽之風
而復愽綜羣言深通內典
住六波羅蜜行四無量心
百福莊嚴萬靈拱衛故得
梵文遐至華藏增嚴重開
甘露之門更廣慈雲之潤
臣等謬承
天獎獲廁法筵恭暢
微言顧慙昧學𧆛賴人師
之法力仰資
帝祚之天長前件新譯經
謹繕寫
上進以
聞是日
命坐賜茶
親加撫慰錫賜如例
詔以其經入藏頒行是年
詔度本院童行六人為僧
詔自今應天竺僧有精通
梵誥可助翻演者令館於
傳法院又下
詔曰大雄氏之教流於中
國者久矣有大饒益得人
則昌以尓右街太平興國
寺傳法院西天譯經三藏
明教大師賜紫天息災傳
教大師賜紫法天傳法大
師賜紫施護等竝深悟真
空遠離絕域能紹隆於佛
事爰演譯於經文冝光被於
朝恩俾㕘榮於卿寺可竝
特授朝散大夫試鴻臚少
卿餘如故天息災等奉表
謝曰臣天息災等言今月
十八日於
東上閤門各授
勑牒一道官告一通伏蒙
聖恩特授臣等朝散大夫
試鴻臚少卿餘如故者
天文炳若
睿澤沛然祗荷
寵榮不遑啟處伏念臣等
行非精苦學寡討論幸承
蔭於釋天莫探幽於智地
早者以欽聞道化緬慕華
風遠踰十萬之程獲謁
九重之聖冥符夙契繼譯
<pb n="15"/>
真文慙無八備之能尤昧
五明之典豈謂伏蒙
應運統天睿文英武大聖
至明廣孝皇帝陛下遐徵
曩制宏布
湛恩預試秩於卿曹俾㕘
榮於爵品芝泥載馥獸錦
相輝錫
鳳誥之襃言動雞園之盛
觀罔知克荷徒切若驚敢
不更誓覃研彌精翻譯庶
仗竺乾之勝果仰資
宸極之鴻休臣等無任感
天荷
聖激切屏營之至謹奉表稱
謝以
聞是年天息災等特
詔給月俸。
<other>三年二月譯成經集十卷</other>
<other>大迦葉問大寶積正法經一部五卷</other>
大乘經藏收佛在王舍城鷲
峯山說第一卷明有四種法
菩薩應知一者入空解脫門
信業報無性二者入無我無
願解脫門雖得涅槃常起大
悲樂度眾生三者於大輪迴
巧施方便四者於諸有情雖
行給施不求果報如是乃至
有二十二種四法等第二卷
明菩薩欲作佛事智慧為先
乃至廣說十二有支無我無
法不生不滅等第三卷明由
智斷惑非智先起而惑後亡
亦非惑先亡而智後起亦非
同時乃表惑智俱無自性第
四卷明如人被縛巧設方便
而得解免如苦有情作善相
應制止心猿令得離縛第五
卷明涅槃法者非相非非相
本來無得不生不滅等揔彰
此部經之大旨者明炬一發
眾暗悉除智起惑亡其義如
是然而不即不離非後非前
緣法自然性不可得乃至涅
槃寂滅非滅相之可求諸法
緣生非有生而可得其悟了
者入涅槃門。
<other>沙彌十戒儀則經一部一卷</other>
小乘律藏收析出別譯此中
所明佛說沙彌十種戒法及
事師儀軌令其奉持不失正行。
<other>十二緣生祥瑞經一部二卷</other>
小乘經藏收佛於一時在大
眾中為無量百千天人演說
上下二卷通明世閒人之吉
[凵@又]生年月日星曜所直各有
何相以機被人天故小乘收。
<other>聖持世陀羅尼經一部一卷</other>
大乘經藏祕密部收析出別
譯此中所明是陀羅尼有大
功力能作一切勝成就事乃至
廣說儀軌行相觀想法門等。
<other>法集名數經一部一卷（西方聖賢集收）</other>
<pb n="16"/>
上五部竝中天竺梵本所出。
右經集三藏沙門施護譯
天息災證梵義法天證梵
文沙門清沼令遵筆受沙
門慧達寘顯綴文沙門惠
溫守巒道真智遜慧超法
雲可瓌善祐證義禮部郎
中張洎潤文殿頭高品王
文壽殿前承旨東慶監譯
是月二十五日監使引三
藏等詣
崇政殿捧所譯經具表
上進其詞曰臣施護等言
臣等今譯就大迦葉問大
寶積正法經等五部一十
卷或大乘了義或密藏靈
文言名數乃開諸義門述
緣生乃陳乎法相宣毗尼
四分之本授沙彌十戒之
儀皆自一音而成異解猶
四類之見水若三獸之渡
河雖向果之有差且歸源
之無二獲利彰感如影隨
形伏惟
應運統天睿文英武大聖
至明廣孝皇帝陛下功格
上蒼化孚緜㝢
心崇六德
道契三明遵鶴林囑累之
言廣鷲嶺真如之法躋三
界於
壽域緫眾善於
皇風臣等幸託空門獲膺
明詔運鍾
至治虔修殊勝之緣教闡
難思上祝
延洪之祚前件新譯經謹
繕寫
上進以
聞是日
命坐賜茶
親加撫慰錫賜如例
詔以其經入藏頒行。

大中祥符法寶錄卷第四
<sarticle>大中祥符法寶錄卷第五　　　　跡</sarticle>
（＆unrec;…＆unrec;趙安仁
＆unrec;…＆unrec;楊億等奉
勑編修）
<other>別明　聖代翻宣錄中之四</other>
<other>藏乘區別年代指明二之三</other>
<other>三年七月譯成經律論十卷</other>
<other>外道問聖大乘法無我義經一
部一卷</other>
大乘經藏收佛於＆unrec;＆unrec;＆unrec;＆unrec;
眾中因外道＆unrec;＆unrec;＆unrec;＆unrec;＆unrec;＆unrec;
＆unrec;…。＆unrec;
【原經卷殘缺】
<other></other>

【原經卷殘缺一版】
＆unrec;＆unrec;＆unrec;＆unrec;其方部所用不同
復誡染心不著諸境依法懺
<pb n="17"/>
悔隨應供養次又分別跋折
羅法五類指量五股形相或
諸寶作或眾木成依法摧伏
頻那夜迦第二卷明悉地之
法持誦軌儀潔志專精識辯
魔相起堅固心不應＆CB20117;屈設
有魔事依法遣除次又調伏
三業捨離諸境於見聞中一
切殊勝然可作法得離魔鄣
以五色粉作曼拏羅依三股
相畫金剛杵誦千徧大明結
八方淨界聖賢降臨所求成
＆unrec;＆unrec;又為持明人說降伏法
＆unrec;＆unrec;＆unrec;者遣除魔軍制止惡
＆unrec;＆unrec;＆unrec;＆unrec;法第三卷明召請
＆unrec;＆unrec;＆unrec;＆unrec;如其法儀擇吉祥
＆unrec;＆unrec;＆unrec;＆unrec;＆unrec;身著白衣建曼
＆unrec;＆unrec;＆unrec;＆unrec;＆unrec;＆unrec;次說行人罪
＆unrec;＆unrec;＆unrec;＆unrec;＆unrec;＆unrec;＆unrec;三寶及諸
＆unrec;＆unrec;＆unrec;＆unrec;＆unrec;＆unrec;＆unrec;＆unrec;＆unrec;＆unrec;若

【原經卷殘缺】
【原經卷殘缺】

＆unrec;＆unrec;＆unrec;＆unrec;密明出＆unrec;＆unrec;＆unrec;＆unrec;
行揔攝一切智用是＆unrec;＆unrec;＆unrec;
諸佛方便使修習者依法而
修勝行相應正信清淨不歷
大生而登正覺者也
上一部本中天竺語師子
國書今先翻為天竺字然
後譯之下皆同此。
<other>聖寶藏神儀軌經一部二卷</other>
大乘經藏祕密部收佛在楞
伽國說上卷所明如來普為
諸大菩薩宣說寶藏夜叉神
王根本大明及彼印相下卷
通明諸部呪句建壇法用供
養軌儀乃至所修持誦次第
依法作者一切成就。
<other>寶藏神大明曼拏羅儀軌經一
部二卷（此部與前部名同文別前即三分具全通明法用此即析出別譯略辯壇儀）</other>
大乘經藏祕密部收析出別
譯上卷初有歸命偈詞次說
持誦儀軌先令行人歸依三
寶後受灌頂欲作法時起慈
悲行沐浴清淨三時換衣備
以香華設諸供養隨供養具
各有印明下卷復宣祕密神
呪諸修行者依法誦持不墮
惡趣速證菩提。
<other>普賢菩薩陀羅尼經一部一卷</other>
大乘經藏祕密部收析出別
譯此明普賢菩薩於一真界
現無數身猶若塵沙徧一切
剎諸佛摩頂勸讚普賢令說
佛母最上神呪於是放光宣
說明句若修行者依法誦持
得入普賢門圓成種智果。
<other>聖無能勝金剛火陀羅尼經一
部一卷</other>
大乘經藏祕密部收佛在妙
高山寶峯樓閣中說一時天
<pb n="18"/>
龍八部為大力聖者作諸恐
怖俱來佛所說怖畏事佛勑
金剛手菩薩說金剛火祕密
神呪與作救護普令安慰後
復隨冝廣為宣說四諦緣生
十度之法令其知法者離著
趣真也。
上四部竝中天竺梵本所出。
右經三藏沙門法天譯天
息災證梵義施護證梵文
沙門清沼令遵筆受沙門
智遜慧達綴文沙門惠溫
守巒道真寘顯慧超可瓌
善祐歸省證義禮部郎中
張洎潤文殿頭高品王文
壽楊繼詮殿直張美監譯
是月三日監使引三藏等詣
崇政殿捧所譯經具表
上進其詞曰臣法天等言
臣等今譯就妙臂菩薩所
問等經五部一十卷皆出
揔持之門咸該祕密之藏
或立進修之儀軌或明習
誦之功庸妙臂開十二章
門俱使獲於悉地徧吉具
百千三昧竝可趣於菩提
寶藏神之大明金剛火之
法印不思議力感而遂通
大慈悲心吉無不利惟
大雄之囑付賴
元聖以流通伏惟
應運統天睿文英武大聖
至明廣孝皇帝陛下道合
三明
心通七覺布
生成之大德品物咸亨
宣震疊之明威華夷率服
而乃夙承
佛記濬發
天機宏闢金園廣翻花偈
臣等學非該博識愧顓蒙
莫能炳發於聖言曷足榆
揚於景化冀祝
無疆之聖壽𧆛依眾善之
殊因前件新譯經謹繕寫
上進以
聞是日
命坐賜茶
親加撫慰錫賜如例
詔以其經入藏頒行。
<other>是年十月譯成經集一十三卷</other>
<other>一切如來大祕密王未曾有最上
微妙大曼拏羅經一部五卷</other>
大乘經藏祕密部收佛在忉
利天善法堂中說揔有七品
第一卷明如來入定放光照
諸世界金剛手菩薩勸請宣
說祕密法儀佛乃廣說擇地
結界建壇作法受灌頂陳供
養辯爐相用明句悉依本部
作相應事第二卷明佛為祕
密主是大阿闍梨弟子事師
同諸佛想雖修祕密不見是
<pb n="19"/>
相無相無性不生不滅又復
受學瑜伽法者先通儀軌然
受印明依法傳通克獲成就
又阿闍梨者正信三寶入眾
善門廣了軌儀洞明師法又
說三界即心三界即智心本
無相而不可取智如月輪徧
照一切心同蓮華體本清淨
於祕密行門應如是通達第
三卷明其護摩爐數有五百
相如蓮華及吉祥果其或六
角又或四方如杵如寶如輪
如鉤隨其法儀制度各異又
明作法火燄徵祥印契呪明
如應所作第四卷明先行之
法謂阿闍梨攝受弟子儀範
次第先想自身即毗盧體次
想諸佛入弟子身發菩提心
廣度含識然當依法懺悔清
淨後如本儀供養聖賢第五
卷明鈴杵相分隨部不同但
五股作即表五智其或三亭
七亭九股七股如蓮華相及
眾寶形四種法中隨應施作
一一杵量悉有印明又說造
塔有多種物謂金銀銅檀木
香泥先擇勝地結界遣魔以
妙呪明加持清淨然後依法
建塔安像等揔彰此部經之大
旨者如來入定放光警集機
感金剛手勸請讚說顯示軌
儀其中演清淨之正因入瑜
伽之妙行印相明句護摩出
生揔攝四明四種祕密者也。
<other>大摩里支菩薩經一部七卷</other>
大乘經藏祕密部收佛在舍
衛國祇樹給孤獨園說第一
卷明有一菩薩名摩里支常
行日前日不能見知其名者
冤不能害此摩里支陀羅尼
法能令有情離一切怖脫一
切難成一切事滿一切願第
二卷說護摩之法於其像前
作護摩爐觀想中有阿字月
輪然後如次作四種法第三
卷說畫像儀軌諸持明人依
法畫已如教安布設諸供養
一日至七日誦明加持當得
悉地第四卷明阿闍梨法觀
想月輪中有𤚥字此字即成
阿闍梨身想已誦明加持成
就第五卷明若有志心持誦
歸命此菩薩者息除煩惱破
諸魔怨依法所求一切圓滿
第六卷說送聖賢儀各誦本
明而作奉送隨四種法印明
不同又此法中亦能廣作請
雨止雨破魔解冤禁伏鬼魅
滅除諸惡等第七卷說曼拏
羅中諸菩薩呪一一依法當
誦呪明其或精進增修堅固
不＆CB20117;是人清淨入諸佛智揔
彰此部經之大旨者顯此菩
<pb n="20"/>
薩有大威光從根本心演真
言行假以文字詮其般若般
若舒光潛謀密照文字無轉
半滿圓常統方便之智樞設
降伏之妙用者也。
<other>聖賢集伽陀一百頌一部一卷（西方聖賢集𠬧）</other>
上三部竝中天竺梵本所出。
右經集三藏沙門天息災
譯法天證梵義施護證梵
文沙門清沼令遵筆受沙
門智遜慧達綴文沙門惠
溫守巒道真寘顯慧超可
瓌善祐歸省證義禮部郎
中張洎潤文殿頭高品王
文壽楊繼詮殿直張美監
譯是月四日監使引三藏
等詣
崇政殿捧所譯經具表
上進其詞曰臣天息災等
言臣等今譯就一切如來
大祕密王未曾有最上微
妙大曼拏羅經等三部一
十三卷悉顯明王皆宣呪
藏或現瑞於善法堂上或
騰光於祇樹園中運迦陵
音作師子吼金剛手廣陳
行相饒益羣生摩里支潛
設威神攝持諸有護摩制
度蓮開百和之爐瑜伽軌
儀翠明五股之杵色象表
正章句嚴持斯五密宗皆
一心印允屬
欽明之運宏開解脫之門
伏惟
應運統天睿文英武大聖
至明廣孝皇帝陛下鳳歷
膺期
龍華出世
光流慧日高竝於三無
澤布慈雲廣涵於羣有而復
深窮真諦妙踐覺場
受密記於
能仁
廓勝緣於法界
示流通於寶藏
啟奧祕於金言
繼佛行因為人請福臣等
備員僧仵陳力法筵唯勤
宣譯之功上祝
文明之化前件新譯經集
謹繕寫
上進以
聞是日
命坐賜茶
親加撫慰錫賜如例
詔以經集入藏頒行并度
本院童行十有一人為僧
是年又
詔天息災改名法賢。
<other>端拱元年十月譯成經八卷</other>
<other>聖莊嚴陀羅尼經一部二卷</other>
大乘經藏祕密部收佛在迦
毗羅城無憂樹園說上卷所
<pb n="21"/>
明羅睺羅童子夜中忽為羅
剎所怖因以此緣詣佛求救
佛即為說莊嚴大明以是明
力令得安隱下卷所明梵王
帝釋四王星曜諸龍鬼等各
說神呪咸為護助復與眾生
作大饒益能令一切悉離怖畏。
<other>勝幡瓔珞陀羅尼經一部一卷</other>
大乘經藏祕密部收佛在喜
樂山頂仙人住處說由佛悲
念末世有情廣造眾業墮諸
惡趣神力所加觀自在菩薩
及大梵王各說勝幡瓔珞大
明章句俾持誦者得離惡趣。
<other>智光滅一切業鄣陀羅尼經一
部一卷</other>
大乘經藏祕密部收佛在日
月天子宮為彼天子首說諸
佛菩薩名號及陀羅尼神呪
是八十八俱胝諸佛同說若
持誦者滅五逆罪不墮三塗。
<other>聖六字大明王陀羅尼經一部一卷</other>
大乘經藏祕密部收佛在舍
衛國祇樹給孤獨園說此六
字大明祕密章句乃是過去
無量諸佛同共宣說若持誦
者增益勝行滅除煩惱一切
所求無不成就。
<other>千轉大明陀羅尼經一部一卷</other>
大乘經藏祕密部收佛在忉
利天宮波利質多羅樹下帝
釋天主因以白佛欲說是呪
佛勑許宣後復印可若持誦
者能摧一切邪呪邪法息除
一切病苦災橫。
<other>花積樓閣陀羅尼經一部一卷</other>
大乘經藏祕密部收佛在阿
耨達池龍王宮說此中所明
廣為四眾天龍八部說佛如
來從戒定等五法出生無量
福蘊又復較量供佛舍利作
曼拏羅種種功德然後宣說
此大明句若持誦者獲大勝益。
<other>聖大揔持王經一部一卷</other>
大乘經藏祕密部收佛在舍
衛國祇樹給孤獨園說此大
揔持王祕密神呪七十七俱
胝如來同共宣說若持誦者
獲大安隱威德勢力悉皆具
足得宿命通及不＆CB20117;轉。
上七部竝中天竺梵本
所出三藏沙門施護譯。
<other>鄜州先譯經讚三卷</other>
<other>大乘聖無量壽決定光明王如
來陀羅尼經一部一卷</other>
大乘經藏祕密部收佛在舍
衛國祇樹給孤獨園說此中
廣讚是無量壽決定光明王
如來陀羅尼有大功德若持
誦者決定得生彼無量壽清
淨佛剎。
<other>最勝佛頂陀羅尼經一部一卷</other>
大乘經藏祕密部收析出別
<pb n="22"/>
譯此中但存祕密呪句不翻
文義良以祕密故不譯也若
持誦者獲大功德書寫供養
宣通流布所得勝利不可較計。
<other>七佛讚唄伽陀一部一卷（西方聖賢集收）</other>
上二經一讚竝中天竺
梵本所出三藏沙門法
天譯附莊嚴等經編次。
右經集內大乘聖無量壽
決定光明王如來陀羅尼
經等二經一讚法天於鄜
州先譯上進是年下
詔俾譯經僧等重加詳證
沙門法進令遵筆受沙門
智遜綴文沙門惠溫守巒
道真慧超知則善祐歸省
守遵證義戶部郎中張洎
潤文殿頭高品楊繼詮供
奉官張美監譯是月三日
監使引三藏等詣
崇政殿捧所譯聖莊嚴陀
羅尼等經七部八卷具表
上進其詞曰臣施護等言
臣等今譯就聖莊嚴陀羅
尼等經七部八卷伏以此
經皆如來悲中起智象外
立言喜樂山閒應梵王之
哀請質多樹下順帝釋之
𧆛誠化列曜于日宮光銷
苦趣伏羣邪於龍海威懾
魔軍建勝幡而罪垢潛除
提祕印而妖氛廓霽法本
無漏利均有情幸屬
欽明慶從演譯伏惟
應運統天睿文英武大聖
至明廣孝皇帝陛下道同
諸佛功冠百王神化周流
仁風溥暢
廓度門於有截
加德教於無邊爰當
萬務之緝熙更覩五乘之
開奧臣等徒親眾善罔究
五明敢因
夢日之休辰𧆛上
貫花之妙頌庶憑梵福仰續
堯齡前件新譯經集謹繕寫
上進以
聞是日
命坐賜茶
親加撫慰錫賜如例
詔以經集入藏頒行仍
詔賜證義僧善祐號演教
大師及度本院童行十有
一人為僧是年正月天竺
僧淨友獻梵經六夾三月
中法賢法天上言臣等在
天竺日遠聞支那國五臺
山文殊及峨嵋山普賢聖
迹垂化暫求瞻禮以滿宿心
詔許之仍
命梵學僧清沼綴文僧
達與法賢等同往以
充給使縣次＆unrec;＆unrec;＆unrec;
<pb n="23"/>
賜裝錢至二＆unrec;＆unrec;＆unrec;
九月北天竺＆unrec;＆unrec;＆unrec;
僧般彌陀＆unrec;…＆unrec;。

大中祥符法寶錄卷第六
<sarticle>大中祥符法寶錄卷第七　　　　跡</sarticle>
（＆unrec;…＆unrec;…
＆unrec;…＆unrec;
勑編修）
<other>別明　聖代翻宣錄中之六</other>
<other>藏乘區別年代指明二之五</other>
<other>二年四月譯成經五卷</other>
<other>如意寶揔持王經一部一卷</other>
大乘經藏收佛在覩史多天
宮說此中所明若人入此揔
持門者即能解了一切諸法
無來去相不生滅理空非空
性乃至於此都無取著得佛
知見等。
<other>普賢曼拏羅經一部一卷</other>
大乘經藏祕密部收佛在王
舍城鷲峯山說此中所明佛
以慈悲普為現在當來修行
者說若欲入金剛界大曼拏
羅修習普賢法者先依勝處
及請勝師淨心結界灌頂作
壇想曼拏羅中有本尊獻五
供養誦百八名等。
<other>持明藏八大揔持王經一部一卷</other>
大乘經藏祕密部收析出別
譯一時佛為末世眾生作利
益故乃至普令所求成就即
說八大揔持神呪過去諸佛
同宣我今復說除八種怖畏
成八種吉祥苦惱消除福慧
具足滅畜生報轉生人天依
法誦持所作成就。
<other>尊勝大明王經一部一卷</other>
大乘經藏祕密部收析出別
譯時佛世尊謂阿難言尊勝
大明乃是過去諸佛所宣我
為眾生亦復顯說除害解冤
滅邪消怖遠燄魔界獲勝吉祥。
<other>最上意陀羅尼經一部一卷</other>
大乘經藏祕密部收佛在救
鴿城牛頭精舍說此中所明
過去之世有一比丘名曰傳
教遇一神人為傳教比丘說
此神呪降大力鬼滅不祥事
消除病惱增長福德實最上
難思之明呪矣。
上五部竝中天竺梵本
所出。
右經三藏沙門施護譯沙
門令遵筆受沙門智遜綴
文沙門惠溫守巒道真慧
超知則善祐歸省守遵證
義戶部郎中張洎潤文殿
頭高品楊繼詮供奉官張
美監譯是月十五日監使
引三藏等詣
崇政殿捧所譯經具表
上進其詞曰臣施護等言
<pb n="24"/>
臣等今譯就如意寶揔持
王等經五部五卷神呪之
力有感必通故曰如意寶
祕印之光無幽不燭故曰
持明藏曼拏羅揔攝五部
最上意成就六通或居鷲
嶺道場或處牛頭精舍高
談見證之利得八吉祥深
明宿住之因悟三解脫洪
惟妙義大拯迷津爰屬
昌朝克隆至教伏惟
應運統天睿文英武大聖
至明廣孝皇帝陛下握符
御極
執象臨人崇釋梵之真宗廣
勛華之至化散花宣偈遠
集於他方一雨潤生溥濟
於羣品臣等從師籌室訪
道寶方幸承
天覆之仁獲暢海潮之響
庶臻
景福永奉
皇圖前件新譯經謹繕寫
上進以
聞是日
命坐賜茶
親加撫慰錫賜如例
詔以其經入藏頒行是年
五月京師僧省才上新譯
大方廣揔持寶光明經䟽
詔僧司集義學僧詳定僧
司言省才所作䟽義頗得
經旨請附藏流行
許之。
<other>是年十月譯成經集一十七卷</other>
<other>眾許摩訶帝經一部一十三卷</other>
小乘經藏收佛在迦毗羅城
尼俱陀林中說第一卷明有
諸釋眾白世尊言我佛過去
何處所生何姓何族為我宣
說佛勑目連為眾宣說目連
奉教入三摩地觀察世尊過
去世事如實了知乃為眾說
先談劫初緣起所食地餅林
藤自然粳米人心起貪尒時
眾許立一平等多智之人名
之為王即釋氏為王之始也
第二卷明王種繼續釋姓因
由說佛父王兄弟四人各生
二子淨飯二子長名悉達又
說始從覩史下降閻浮擇上
姓王族選聖德賢母奏樂乘
象降神入胎第三卷明言彼
摩邪得吉祥夢淨飯王命相
師占之又明菩薩住胎天龍
守護夫人攀樹太子降生現
諸瑞應七步生蓮阿私陀仙
占相太子具三十二相定作
輪王等事第四卷明提婆達
多與太子角力射七鐵鼓穿
七鐵豬父王置婇女嬪妃以
相娛樂太子生厭求出世閒
乃至游觀四門見四種相厭
<pb n="25"/>
老病死起出家心又設城壍
七重宮嬪六萬是時太子專
伺踰城第五卷明王自守護
嚴密非常時淨飯王邪輸夫
人各得異夢復請太子為占
所夢於是太子正念無常唯
思修道梵釋勸請䬸那馭馬
有四天人來捧馬足夜出王
城入山修道䬸那却將寶馬
寶冠歸還王宮太子遂以寶
劒自斷其髮脫珍妙服換獵
人衣乃至入鷲峯山化仙人
等第六卷明太子入山於仙
人處學禪定等父王思念勑
五百人徃伴太子太子悉遣
令迴唯留親族三人外族二
人林野修定食麻麥等修行
求證入河沐浴受食乳糜詣
金剛座成等正覺將近於座
先現徵祥帝釋取草敷於座
上佛既坐已魔王嬈亂佛皆
降伏父王知佛已成正覺嚴
治道路燒香設樂四門施寶
第七卷明梵天來下請佛說
法商人獻供四王奉鉢佛皆
受已為彼商人說三歸法又
往龍宮安禪七日出定說偈
還金剛座七日觀察十二因
緣流轉還滅次又思度所事
二仙天言已終又思五仙應
可受教遂往鹿苑三轉四諦
為其化度由是諸天相報來
下供養於佛第八卷明化五
人已次化邪舍長者并其父
母各得果證又化俱梨迦四
子出家成阿羅漢乃至化賢
者六十人等第九卷明徃西
曩野[侮-母+小]聚落化難那舍并獻
粥童女徃連河岸化三百歲
烏嚕尾螺迦葉并眾五百佛
現神變降毒火龍迦葉受化
并眾出家等第十卷明化曩
提誐邪二迦葉并其徒眾既
從化已皆成苾芻佛將三迦
葉等千苾芻眾徃誐邪山頂
為諸苾芻說三種事時三迦
葉并其徒眾聞法開悟成阿
羅漢時民彌娑囉王遣使詣
山請佛入宮申供養已佛乃
為王并千羅漢演說四諦及
緣生法第十一卷明佛為民
彌娑囉王宣說無常苦空等
法王及八萬天人并諸士庶
遠塵離垢得法眼淨又說此
王及三迦葉徃昔因緣今得
遇佛時王施園造寺奉佛復
有長者請佛及僧家中供養
給孤長者因以事緣到王舍
城聞佛出世發心請佛歸於
本國擇地造寺申供養等第
十二卷明佛既受請勑舍利
弗先徃營造彼國外道欲舍
利弗相與論義建大論場外
<pb n="26"/>
道義墮悉皆降伏尊者為彼
如應說法各各出家咸得果
證又為國人廣說正法給孤
買園造立精舍莊嚴既訖迎
請世尊於是千阿羅漢帝釋
梵王從佛而徃佛既到已立
精舍名舍衛國主勝軍大王
值佛聞法發歡喜心佛化已
畢思還本國省覲父王佛到
父國與王相見建立精舍等
第十三卷明父王見已迎佛
入宮問荅說偈却請世尊歸
於精舍到精舍已普為大眾
說四諦法時彼釋眾七十七
千人皆證初果又度斛飯王
甘露飯王及諸人天證四果
等提婆達多毀謗於佛釋種
童子說偈讚歎又勑目連令
化父王滅我見想帝釋嚴設
法會四王守門尒時世尊演
說正法化其父王得證初果
又說釋族賢王五百出家侍
佛等揔彰此部經之大旨者
由佛神力所加釋眾起念如
來氏族本生云何佛勑目連
宣本生事初彰目連神力宿
住智明次顯如來正因道圓
行滿乃至種種方便現化度
生因其所說益廣增修若求
菩提應如是學乃斯經之旨也。
<other>布施經一部一卷</other>
大乘經藏收佛在舍衛國祇
樹給孤獨園說此中所明為
大苾芻說布施法三十七種
與舍衛王說二利施以四無
量心而修施行獲無[(ㄇ@人)/圭]礙證
寂滅樂也。
<other>月光菩薩經一部一卷</other>
大乘經藏收佛在王舍城竹
林精舍說此中所明舍利弗
及大目乾連於佛之先入般
涅槃乃說釋迦因地為月光
天子徧施一切發菩提心令
所化者得證寂滅究竟彼岸。
<other>金光王童子經一部一卷</other>
小乘經藏收佛在迦毗羅城
[侮-母+小]也誐嚕䭾林精舍說此中
所明金光王童子詣於佛所
思念何緣作何福利生於王
宮受大福報童子讚佛殊勝
功德廣大福田時佛為說十
二因緣及四聖諦童子聞法
證阿羅漢。
<other>犍稚梵讚一部一卷（西方聖賢集收）</other>
上五部竝中天竺梵本所出。
右經集三藏沙門法賢譯
法天證梵義施護證梵文
沙門清沼令遵筆受沙門
智遜慧達綴文沙門惠溫
守巒慧超知則守遵顥丕
雲勝證義戶部郎中張洎
潤文殿頭高品楊繼詮供
奉官張美監譯是月三日
<pb n="27"/>
監使引三藏等詣
崇政殿捧所譯經具表
上進其詞曰臣法賢等言
臣等今譯就眾許摩訶帝
等經五部一十七卷皆能
仁在世真語利生舍衛城
中唱四諦而聲聞獲益俱
陀林下提十地而菩薩當
機或果上談因或禪中現
瑞或顯揚於聖族或開導
于迷塗真俗互陳空有雙照
四德備具一雨溥滋慶逢
至聖之朝覩此難思之教
伏惟
應運統天睿文英武大聖
至明廣孝皇帝陛下膺乾
撫運體道御邦上奉三無合
覆載照臨之德下安萬有
推生成教道之仁
眷甘露之法門
思醍醐之正味重興翻譯
務廣流通臣等早乏多聞
叨依像法傳鷲峯之祕奧
愧匪通才祝
鳳曆之延鴻唯𧆛精懇前
件新譯經集謹繕寫
上進以
聞是日
命坐賜茶
親加撫慰錫賜如例
詔以經集入藏頒行并度
本院童行十有一人為僧
是年又
詔梵學僧惟淨為譯經筆
受以法賢上言先奉
詔擇童子五十人攻習梵
學惟淨初以童子中選太
平興國九年十月度為僧
其人每口授梵章則心通
其義西域文字皆能曉晤
故特從甄擢焉又
詔曰朕端委中宸惠綏諸
夏每欽崇於至教思誘導
於羣迷惟竺土之淨區本
能仁之闡化爰資通譯遂
獲妙言因其慕嚮之誠式
繼翻宣之盛西天譯經三
藏朝散大夫試鴻臚少卿
明教大師法賢傳教大師
法天傳法大師施護等並
金河名⿱由日柰苑高流夙探
了義之宗深樂同文之運
而自遠趨帝闕光啟梵筵
繼白馬之遐蹤暢青蓮之
祕旨克揚妙諦列上契經
疇其廣演之勞協我必誠
之志屬親耕成禮鴻霈誕
敷增祑卿曹優其命數是
為朝獎以耀空門法賢可
特授試光祿卿法天施護
可竝特授試鴻臚卿餘如
故翌日具表謝云臣法賢
等言伏蒙
<pb n="28"/>
聖恩特授臣法賢試光祿
卿法天施護竝試鴻臚卿者
天光下燭
兌澤旁霑忻懼交并傍偟
罔措臣等甞詢典故竊訪
官班謂卿也漢曰象河周
稱惟月名崇九寺位亞三
階苟非時髦莫膺寵授豈
有擢從緇侶試此清資止
如法果以道行授官不空
以神通進爵斯皆釋門龍
象覺苑棟梁而臣等學謝
支謙名慙童壽貢梵編於
金闕早契夙心翻妙義於
玉華久叨
殊獎
中旨曲加於敦諭
宸慈迴借於發揮豈謂
伏蒙
應運統天睿文英武大聖
至明廣孝皇帝陛下屬耕
籍之藏儀布恩榮而及物
假茲名器耀于法筵敢不
臨履為懷精勤勵志共演
雙林之法要以酬
萬乘之
鴻恩謹奉表稱
謝以
聞十月中僧行達寶基道
初三人自天竺還以所得
梵經八夾
進獻
上召見各賜紫衣束帛其
後中國僧詣西域得梵經
還者竝如之。
<other>淳化元年十月譯成經集一十一卷</other>
<other>七佛經一部一卷</other>
小乘經藏收佛在舍衛國祇
樹給孤獨園說此中所明有
苾芻眾思惟過去有佛出現
族姓壽量而不能知時佛為
說七佛世尊族姓壽量說法
弟子等事末後世尊自說初
生出家轉法輪之相欲令知
佛族姓壽量起心修行而趣
證也。
<other>毗婆尸佛經一部二卷</other>
小乘經藏收析出別譯上卷
所明滿度摩王有一太子名
毗婆尸出城游觀見四種相
厭苦出家出國游行夏安居
已思惟十二緣生又觀色等
五蘊生滅幻化乃得解脫下
卷所明既成佛道度生說法
有證羅漢那含果者此之大
旨者說十二支及四諦法令
所度生證四聖果誘導進修
捨凡趣聖者也。
<other>大三摩惹經一部一卷</other>
小乘經藏收佛在迦毗羅林
說此中所明十方釋梵四大
梵王各說偈頌佛為說法復
有藥叉四天大王忉利天等
<pb n="29"/>
童男童女皆來集會乃至魔
聞說法歸依息惡此之大旨
者人天集會演說法要有大
威力能伏惡魔等也。
<other>長者施報經一部一卷</other>
小乘經藏收佛在舍衛國祇
樹給孤獨園說此中所明佛
為給孤長者說布施法心有
所求獲報不廣又說彌羅摩
長者昔曾行施捨金銀寶妙
衣輦輿不如以食施正見人
由是廣申較量乃至最後給
孤長者心得清淨悟寂滅忍。
上四部竝西天竺梵本所出。
<other>毗沙門天王經一部一卷</other>
大乘經藏祕密部收佛在舍
衛國祇樹給孤獨園說此中
所明時毗沙門天王初夜放
光來禮佛足說偈讚歎四方
天王皆來禮佛各以威德護
四大洲時毗沙門次說呪句
若乾闥婆聞此神呪復作嬈
亂一切有情者頭破七分如
阿梨樹乃至廣陳呪句最後
世尊讚歎此經有大威力此
乃世尊威神加被天王令宣
密言護持含識也。
<other>聖曜母陀羅尼經一部一卷</other>
大乘經藏祕密部收佛在阿
拏迦嚩帝大城說此中所明
八部龍神九曜星宿人非人
等佛為說法時金剛手菩薩
天眼觀眾見諸宿曜惱害眾
生請佛說法為作擁護佛於
自心出大光明入宿曜頂乃
說呪句復說聖曜母呪以作
加持令諸眾生所願如意。
<other>解憂經一部一卷</other>
小乘經藏收佛在舍衛國祇
樹給孤獨園說此中所明初
陳二偈次長行說凡夫迷著
恩愛生憂今佛為說解憂之
法令諸眾生學斷輪迴如諸
聲聞斷漏離憂出於三界也。
<other>佛一百八名讚一部一卷</other>
<other>文殊師利一百八名讚一部一卷</other>
<other>聖觀自在菩薩梵讚一部一卷（並西方聖賢集收）</other>
上六部竝中天竺梵本所出。
右經集三藏沙門法天譯
法賢證梵義施護證梵文
沙門清沼令遵惟淨筆受
沙門慧達綴文沙門惠溫
守巒智遜慧超知則守遵
歸省雲勝證義太僕少卿
張洎潤文殿頭高品楊繼
詮供奉官張美監譯是月
三日監使引三藏等詣
崇政殿捧所譯經具表
上進其詞曰臣法天等言
臣等今譯就七佛等經讚
共一十部一十一卷經旨
宏深顯密交辯讚文奧妙
華梵雙彰聖曜母之揔持
<pb n="30"/>
化諸列宿毗沙門之祕印
伏彼邪魔或示緣生或明
施報或立安居之制或剪
煩惱之根由旁設於化城
冀同歸於覺苑慶斯法寶
出自
聖朝伏惟
應運統天睿文英武大聖
至明廣孝皇帝陛下道際
淨居光超梵輔
御金輪而化千界
膺寶歷而接九皇浸
惠澤於飛滿偃
仁風於卉木而復
凝神淨域索隱真筌譯鶴
樹之遺音廣龍宮之祕藏
洪惟妙教永贊
丕圖適逢
降聖之辰仰祝
後天之壽前件新譯經集
謹繕寫
上進以
聞是日
命坐賜茶
親加撫慰錫賜如例
詔以經集入藏頒行并度
本院童行十有一人為僧。

大中祥符法寶錄卷第七
<sarticle>大中祥符法寶錄卷第八</sarticle>
（＆unrec;…＆unrec;…
＆unrec;…＆unrec;
勑編修）
<other>別明　聖代翻宣錄中之七</other>
<other>藏乘區別年代指明二之六</other>
<other>二年七月譯成經律集一十二卷</other>
<other>帝釋般若波羅蜜多心經一部一卷</other>
大乘經藏祕密部收佛在王
舍城鷲峯山說此中所明佛
為帝釋說般若波羅蜜多甚
深之義非一非異亦非斷常
去來等相乃至五蘊六度十
八空等亦非一異斷常等相
義括塵沙性融真界後說神
呪般若心明是無上明攝諸
勝用然與諸法非即非離混
入諸法妙真常門揔攝一切
神通勝用
徧照般若波羅蜜多經一部一卷
大乘經藏祕密部收佛在他
化自在天宮為金剛手等說
諸菩薩清淨法門又說祕密
吽字義門攝一切法又說二
十五種祕密法門大明呪句
如是印呪破一切罪作諸吉
祥又說得聞此經一四句偈
聖賢衛護命終得生十方淨
土乃至獲諸勝妙功德此之
大旨者廣顯菩薩清淨法門
謂即微妙祕密吽字此字乃
入智用之門警悟一切瑜伽
行者令得祕密相應故也。
<other>五十頌聖般若波羅蜜多經一
<pb n="31"/>
部一卷</other>
大乘經藏收佛在王舍城鷲
峯山說佛語須菩提若諸異
生及聲聞緣覺受持此經者
速成正等覺以三乘法平等
一如乃至六度十八種空三
十七品菩提分等諸法無異
如是知者而速成就阿耨菩
提此之大旨者般若能生彼
一切法般若平等住一如故
諸法亦住平等一如如是知
者速得證悟故也。
<other>四無所畏經一部一卷</other>
大乘經藏收佛在舍衛國祇
樹給孤獨園說此中所明如
來成就四無所畏能轉法輪
乃為廣陳四無畏義又說曾
於八大眾中得無所畏。
<other>大乘戒經一部一卷</other>
大乘律藏收佛在舍衛國祇
樹給孤獨園說此中所明諸
苾芻等求解脫者寧捨身命
不壞律儀破毀者沈淪惡道
守護者當得見佛又毀戒者
如無目人對鑑亦然意令苾
芻奉持戒律出離輪迴斷諸
染因趣成佛果者也。
<other>聖最勝陀羅尼經一部一卷</other>
大乘經藏祕密部收佛在波
囉鉢多國星左大城虞彌曩
精舍說此中所明有一苾芻
出星左城於其中路逢一大
人知是文殊因問所從文殊
具荅閻浮眾生當有種種風
廣等病及諸災沴為阿修羅
及惡鬼神之所嬈亂即為宣
說最勝大明祕密呪句若誦
一徧或復五徧災病悉除此
乃文殊菩薩悲愍惡世一切
眾生宣說此明令其持誦俾
得拔除諸苦者也。
<other>聖六字增壽大明陀羅尼經一
部一卷</other>
大乘經藏祕密部收佛在舍
衛國祇樹給孤獨園說此中
所明阿難有疾佛為宣說六
字大明使令受持消除疾苦
又復此明增益壽命而此呪
者有六威德大師同共宣說
又以呪言呪線繫患人手令
得安隱山可令動海可使竭
說此呪明故不虛妄也。
<other>增慧陀羅尼經一部一卷</other>
大乘經藏祕密部收析出別
譯此中所明大慧菩薩為童
子相菩薩宣說明句欲令世
閒諸愚癡者依法誦此陀羅
尼故於六月中即獲聦利儻
信發一念乃報起多門顯此
呪明有大功力。
<other>諸佛經一部一卷</other>
大乘經藏收佛在王舍城鷲
峯山說此中所明目連運通
<pb n="32"/>
徃色究竟天問彼天人何時
有佛出世成道有百天眾同
荅目連經百千劫佛出成道
目連離彼還至佛所請問前
事佛言彼天知見甚少荅汝
之言未可深信佛因廣談多
佛出世利生說法乃至彼一
一佛成正覺尊歷無數劫我
今成佛劫數甚多此之大旨
者因目連之現通舉徃事而
伸問還以白佛方決其意乃
顯如來了達三世悉無礙也。
<other>大乘舍黎娑檐摩經一部一卷</other>
大乘經藏收佛在王舍城鷲
峯山說此中所明佛語苾芻
若於十二緣生而能見了是
名見法以見法故即名見佛
舍利子聞不能解了因即徃
問慈氏菩薩慈氏初即略說
緣生名相及八正道後復廣
明緣生之義又說六界無我
等相若有能觀十二緣者名
為正觀是即正慧了三世法
悉無去來乃至當為授菩提記。
<other>一切如來說佛頂輪王一百八
名讚一部一卷</other>
<other>聖多羅菩薩梵讚一部一卷（並西方聖賢集收）</other>
上一十二部竝中天竺
梵本所出。
右經律集三藏沙門施護
譯法賢證梵義法天證梵
文沙門清沼惟淨筆受沙
門慧達智遜綴文沙門惠
溫守巒慧超守遵道文歸
省雲勝全永證義太僕少
卿張洎潤文殿頭高品楊
繼詮供奉官張美監譯是
月十日監使引三藏等詣
崇政殿捧所譯經具表
上進其詞曰臣施護等言
臣等今譯就帝釋般若波
羅蜜多心經等一十二部
一十二卷或宣般若或顯
揔持摽帝釋者秉智炬之
大天稱徧照者破有暗之
勝用談乎空理得空中之
不空示彼密因即密中之
深密自在天上讚六字神
功給孤園中演七支戒體
性異于根莖枝葉味分於
酥酪醍醐始自一音應乎
品類允屬
承平之運更崇化度之門
伏惟
應運統天睿文英武大聖
至明廣孝皇帝陛下德被
四天
行躋十地運洪慈而濟俗
敦眾善以保邦
歸依上乘
欽崇至教受
能仁之夙記啟像劫之勝
因廣譯祕文宏開覺路臣
<pb n="33"/>
等叨承
詔命獲奉宣揚敢憑最
上之緣永福
無疆之祚前件新譯經律
集謹繕寫
上進以
聞是日
命坐賜茶
親加撫慰錫賜如例
詔以經律集入藏頒行是
年五月
詔西面㳂邊黎州階州泰
州廣州等四處有梵僧自
天竺來及中國僧游天竺
還者所賷梵經舍利功德
等竝先具奏
聞其梵經等仍封＆unrec;以進。
<other>是年十月譯成經七卷</other>
<other>佛母寶德藏般若波羅蜜多經
一部三卷</other>
大乘經藏收析出別譯揔有
三十三品上卷所明行無所
行是行最上又云菩薩由得
安隱之樂大乘之乘徃諸方
所又說常與無常我及無我
有為無為一切諸法皆悉住
於無相之行若以香華供養
佛塔或復營造不及書寫受
持功德又若有人供養舍利
不如供養般若供養般若者
速得解脫又化河沙佛剎眾
生證羅漢果不如持此般若
功德能成無上正等覺尊又
說聲聞功德布施持戒不如
菩薩福蘊少分若不信般若
或生誹謗是人少智墮阿鼻
獄又明果色清淨即一切智
清淨猶如虛空不斷不壞菩
薩發心聞此般若雖未授記
而亦非久得證菩提又明菩
薩魔事而不可數種種變化
起諸魔相中卷所明十方諸
佛從般若生三乘聖法皆般
若出一味法中離諸分別菩
薩智心捨法我見智起自然
獲佛功德如王不舉國政自
行善入智門其義如是又說
如度海舩或時破壞須依草
木得達彼岸人發信心依於
般若得越苦海成佛菩提又
明佛果菩提大智功德皆從
般若而得成就十方世界三
世佛法一切住如實無得無
分別菩薩若求如是法者應
當精進而行般若又若求清
淨行最上行乃至為法捨於
身命如須彌山名不退行又
色等五蘊甚深無相如是六
塵十二界空非空非實不可
得故穀種生果非有非無佛
果如幻離有無性而無所著
乃至得授佛菩提記又行解
脫門非求寂靜如鳥飛空非
<pb n="34"/>
住於空非住於地菩薩如是
無所住故方獲最上神通之
力又復菩薩或有執魔從自
心現作親友相言汝名佛菩
薩聞已心生忻悅為魔所著
故當觀察又智者依師疾得
無上乃至依彼善友速能成
就諸波羅蜜等下卷所明行
大智行施甘露法利益人天
平等無閒決定當證法王之
位又魔恐菩薩證法王位處
天常憂現相欲令生退懼心
大智菩薩雖覩是相心亦不
動又明若學戒法而不作相
知非二相名學佛法諸佛化
現所作皆無菩薩智行亦復
如是離諸取著如幻化等菩
薩了知般若生信清淨真實
是即奉行一切智等樹林華
果皆從地生地無增減三乘
人天安隱之法皆從般若之
所生故當知般若亦無增減
又明修四禪定當得菩提乃
至度脫眾生圓滿淨土離相
不二求佛菩提於諸眾生起
慈忍故令人聞言悉皆歡喜
等持戒高遠修成定行證佛
菩提離諸鄣礙猶如皎月出
於雲中又布施賑貧獲於富
樂明寶德藏中有妙藥若人
服之悉證道果等此之大旨
者談般若無著之本演涅槃
寂靜之源離色離心非空非
有圓融淨妙法性甚深實上
乘之真教者也。
<other>大乘無量壽莊嚴經一部三卷</other>
大乘經藏收佛在王舍城鷲
峯山說上卷所明佛集苾芻
說過去劫值燃燈佛乃至值
遇世自在王如來發菩提心
請說佛剎功德廣發大願等
中卷所明作法苾芻於徃昔
時對佛發願精進修習歷阿
僧祇為求菩提乃至成佛已
來於今十劫等下卷所明東
方世界河沙剎土菩薩聲聞
以妙香華供養極樂世界無
量壽佛彼佛因中發大願言
願我當來成佛之日人聞我
名頂禮稱讚皆生淨土即得
解脫等此之大旨者始自如
來談於因行遇燃燈佛得授
記別後復廣讚極樂國土勸
人求生欲使含識忻慕淨土
而趣證菩提者也。
<other>薩鉢多酥哩踰捺野經一部一卷</other>
小乘經藏收佛在毗舍梨國
猨猴井樓閣精舍說此中所
明佛謂苾芻作如是言諸行
無常是生滅法如劫壞時七
日出現江海枯涸山石融銷
三千世界悉如燼豈有眾
生而得久住意令苾芻起厭
<pb n="35"/>
離心求脫三界趣證四果矣。
上三部竝中天竺梵本
所出。
右經三藏沙門法賢譯法
天證梵義施護證梵文沙
門清沼惟淨筆受沙門智
遜慧達綴文沙門惠溫守
巒慧超守遵道文歸省雲
勝全永證義右諫議大夫
張洎潤文殿頭高品楊繼
詮供奉官張美監譯是月
二日監使引三藏等詣
崇政殿捧所譯經具表
上進其詞曰臣法賢等言
臣等今譯就佛母寶德藏
般若波羅蜜多等經三部
七卷上二部說從報體峻
闢幽關皆十地等流具塵
沙功德之所入也趨其行
者造真如之實際下一經
演自化身曲開權徑唯四
果小聖滅分別煩惱之所
由也遵其道者得生空之
涅槃咸一雨之所霑逐三
根而受潤教傳華夏福被
人天伏惟
應運統天睿文英武大聖
至明廣孝皇帝陛下德邁
普香
道侔大梵
凝旒御極正
玉歷以承乾
端拱臨人應
金輪而撫運大闡無為之
理深探不二之門螺髻圓
音協
聖時而再震鷺池嘉會當
此日而中興臣等慶逢貫
月之辰式貢雨花之教庶
資景福永固
皇圖前件新譯經謹繕寫
上進以
聞是日
命坐賜茶
親加撫慰錫賜如例
詔以其經入藏頒行仍度
本院童行十有一人為僧
是年三月中天竺摩竭陀
國僧吉祥志獻梵經三夾
五月師子國僧佛護與甚
徒五人來朝獻梵經二十
夾七月中天竺僧佛護獻
梵經五夾四年十一月南
天竺僧惠吉祥獻梵經一
夾是月師子國僧覺喜獻
梵經六十二夾舍利佛骨
菩提印白㲲畫像并白㲲
書隨求真言輪及如意輪
壇儀等。
<other>五年正月譯成經集七卷</other>
<other>金剛手菩薩降伏一切部多大
教王經一部三卷</other>
大乘經藏祕密部收析出別
<pb n="36"/>
譯上卷所明降伏部多成就
之法八部多主成就處所及
部多女法行印相乃至持誦
此真言時須彌山動海水傾
搖等中卷所明降諸部多觀
想之法或想月輪中有吽字
或夜叉女成就印相等下卷
所明作曼拏羅法用次第彼
以白檀及牛黃末於樺皮上
[書-曰+(且-二+人)]夜叉像誦明加持部多即
現此之大旨者顯是呪明具
難思力起勝方便開悉地門
一切部多皆悉降伏。
上一部北天竺梵本所出。
<other>一切如來烏瑟膩沙最勝揔持
經一部一卷</other>
大乘經藏祕密部收佛在極
樂佛剎善法堂中說此中所
明無量壽佛為令有情離疾
病苦說此法門若能書寫持
誦供養脫一切病復能成就
一切事業。
<other>最上大乘金剛大教寶王經一
部二卷</other>
大乘經藏祕密部收佛在廣
嚴城菴羅樹園說上卷所明
佛放大光踰於日月阿難請
問此光因緣佛即為說時有
天子名印捺囉部帝欲聞深
法佛乃為其宣說四種最上
之法謂聲聞緣覺二乘方廣
大乘最上金剛大乘等聞者
必獲無生法忍下卷所明佛
勑金剛手菩薩觀彼天子發
誠諦心欲請菩薩宮中供養
時金剛手菩薩應機赴請因
為廣說大乘祕密甚深之法
欲令王等證無生忍復有沙
門婆羅門等及四印度王悉
集宮中隨喜聽法是時菩薩
於六年中王宮說法示教既
終隱身不現此之大旨者通
標四乘具包眾法攝祕密甚
深之義入瑜伽解脫之門二
諦融明三空互入祕密主應
機設法印度王證悟無生理
⿰至反淵微教乘彰顯寔曰最上
大乘祕門相應法中深旨者也。
<other>菩提心觀釋一部一卷（西方聖賢集收）</other>
上三部竝中天竺梵本
所出。
右經集三藏沙門法天譯
法賢證梵義施護證梵文
沙門清沼惟淨筆受沙門
智遜綴文沙門惠溫仁徹
守貞從志慧達守遵道文
處圓雲勝證義翰林學士
中書舍人張洎潤文右內
率府副率張美殿頭高品
楊繼詮監譯是月十二日
監使引三藏等詣
崇政殿捧所譯經具表
上進其詞曰臣法天等言
<pb n="37"/>
臣等今譯就金剛手菩薩
降伏一切部多大教王等
經三部菩提心觀釋一部
共七卷其經也皆如來誠
諦之言利均[蜎-口+ㄙ]蠢其釋也
唯菩薩集撰之義炳若丹
青智起四心秉摧邪之慧
刃名彰五日立破有之智
燈從大揔持門入不思議
境以觀發慧綜五部而攝
心得意忘言體三輪而泯
跡仰斯真教廣利有情恭惟
應運統天睿文英武大聖
至明廣孝皇帝陛下德契
穹旻
心冥大覺應千輪而御宇
嚴百福以垂裳
受密記於雙林三祇云滿
運大慈於沙界二利同修
宏敞玉華廣開金藏臣等
䇿名法苑視秩清途唯期
翻衍之鴻因永贊緜長之
寶祚前件新譯經集謹繕寫
上進以
聞是日
命坐賜茶
親加撫慰錫賜如例
詔以經集入藏頒行。
<other>是年四月譯成經七卷</other>
<other>護國尊者所問大乘經一部四卷</other>
大乘經藏收佛在王舍城鷲
峯山說第一卷明佛集大眾
說起教因護國尊者請問世
尊以何等法為菩薩行能得
一切最上功德由是如來稱
歎善哉為說四法若能修習
具足清淨是名菩薩乃至重
復說偈明前行相等第二卷
明有四種法為菩薩縛次說
八種補特伽羅離菩提心不
得為說最上功德殊妙之法
復明淨光天子為太子福光
廣說法要令離塵境等第三
卷明淨光天子勸彼太子離
於染著令其出家時發光王
乃為太子造立宮殿諸娛樂
具誘引其心令生愛著俄聞
空天讚三寶德太子請問天
具宣揚第四卷明福光太子
聞三寶德歸佛出家志求菩
提佛為宣說菩薩行等時發
光王既失太子悲泣求訪因
詣佛所佛為說法其王即時
得不退轉阿耨菩提至於如
來入涅槃後茶毗起塔廣作
佛事其後讚經功德暫聞信
受勝僧祇劫行五波羅蜜等
此之大旨者談本行之因明
大乘之義暫聞讀誦果利難
量至信受持功能莫大實最
上甚深之教也。
上一部中天竺梵本所出。
<other>金剛香菩薩大明成就儀軌經一
<pb n="38"/>
部三卷</other>
大乘經藏祕密部收佛在覩
史多天說上卷所明大眾問
佛教起因由如來受請入三
摩地忽於眼中放大光明其
光徧照十方佛剎光徧照已
還佛前住如大火聚化忿怒
像現身光明於金剛手大菩
薩前說此大明及說息災增
益敬愛降伏等法中卷所明
降伏法用即金剛香成就大
明祕密印相獻香華等下卷
所明擇地結界觀想字輪能
調難調忿怒印相乃至金剛
速行大明等法。
上一部西天竺梵本所出。
右經三藏沙門施護譯法
賢證梵義法天證梵文沙
門清沼惟淨筆受沙門慧
達智遜綴文沙門惠溫仁
徹守貞從志守遵道文處
圓雲勝證義翰林學士中
書舍人張洎潤文右內率
府副率張美殿頭高品楊
繼詮監譯是月八日監使
引三藏等詣
崇政殿捧所譯經具表
上進其詞曰臣施護等言
臣等今譯就護國尊者所
問大乘經等二部七卷在
昔如來神化無方靈機莫
測現希有事說最上乘王
舍城中顯真如於言外覩
史天上明悉地於字輪由
尊者之發機自菩薩之開
化理當冥契行在圓修妙
德瑩然假要筌於般若靈
光煥若揚祕印於瑜伽將
闡斯文聿鍾
昌運伏惟
應運統天睿文英武大聖
至明廣孝皇帝陛下同風
三代比德九皇
道昭于二十八天
瑞顯于三十二相探微言
於鷲嶺洞究真源躡淨行
於龍華深窮實際臣等道
慙支鶴德謝安鵬譯梵從
華續佛乘於不朽瞻
天頌
聖祝堯曆於無疆前件新
譯經謹繕寫
上進以
聞是日
命坐賜茶
親加撫慰錫賜如例
詔以其經入藏頒行是年
梵學沙門智江致宗二人
詔充譯經筆受綴文沙門
慧達
詔授右街鑒義。

大中祥符法寶錄卷第八
<pb n="39"/>
（北柳村崔家門下李氏刀經二板）。
<sarticle>大中祥符法寶錄卷第十</sarticle>
（＆unrec;…＆unrec;…
＆unrec;…＆unrec;…
＆unrec;…＆unrec;）
<other>別明　聖代翻宣錄中之九</other>
<other>藏乘區別年代指明二之八</other>
<other>佛三身讚等二合一卷</other>
<other>佛三身讚</other>
<other>曼殊室利菩薩吉祥伽陀（竝西方聖賢集收）</other>
上三部竝中天竺梵本所出。
右經集三藏沙門法賢譯
法天證梵義施護證梵文
沙門清沼惟淨智江致宗
筆受沙門智遜綴文沙門
仁＆unrec;守貞從志道文＆unrec;哲
雲勝句端守贊道澄證義
給事中楊礪潤文右監門
衛率府率張美內供奉官
楊繼詮監譯是月十九日
監使引三藏等詣
崇政殿捧所譯經具表
上進其詞曰臣法賢等言
臣等今譯就大愛陀羅尼
經等三部共三卷皆大雄
開方便門示真實相教諸
菩薩登十地之道階由菩
薩依揔持王傳祕密印同
乎調御也三祇之勝業吉
祥大士悲苦趣以興言大
愛上人現海神而陳化虛
空藏之法炬燭彼幽塗無
量壽之智輪攝諸生類讚
三身之妙德彰二利之大
勳允屬
休明惟新演暢伏惟
皇帝陛下欽膺
駿命光纂
丕圖執左契以臨人應飛
輪而御極奉
先思孝備罄於永懷臨下
以寬用臻於至治百神孚
祐三寶垂休
真化冥符梵文遐至臣等
仰承
詔旨幸預翻傳式期
莫大之良因上祝
無疆之聖祚前件新譯經
集謹繕寫
上進以
聞是日
命坐賜茶
親加撫慰錫賜如例
詔以經集入藏頒行。
<other>是年十一月譯成經一十卷</other>
<other>延壽妙門陀羅尼經一部一卷</other>
大乘經藏祕密部收佛在摩
伽陀國成正覺地聖金剛座
大靈塔處普光明殿菩提道
場說此中所明金剛手菩薩
言此陀羅尼能與我及一切
眾生善作擁護使彼惡魔伺
不得便疾病中夭亦不能侵。
<pb n="40"/>
<other>大吉祥陀羅尼寶賢陀羅尼二
經合一卷</other>
大吉祥陀羅尼經
大乘經藏祕密部收佛在
蘇珂嚩帝佛剎說此中所
明是陀羅尼有大功德若
人記念獲大富貴一切部
多皆來畏伏
寶賢陀羅尼經
大乘經藏祕密部收佛在
舍衛國祇樹給孤獨園說
是時有大夜叉主其名寶
賢而白佛言我有祕密心
陀羅尼若能持誦依法所
作一切如意。
<other>聖多羅菩薩經一部一卷</other>
大乘經藏祕密部收佛在香
醉山五髻乾闥婆王宮說此
中所明佛世尊於天人眾中
如須彌山顯于大海是時五
髻乾闥婆王言願佛世尊悲
愍於我天人阿修羅等與作
廣大利益安樂願為宣說多
羅菩薩一百八名佛乃為說
如是名號最後復說多羅菩
薩陀羅尼等。
<other>戒香經一部一卷</other>
小乘經藏收佛在舍衛國祇
樹給孤獨園說此中所明佛
謂阿難世閒何香有風無風
徧十方聞謂近事男及近事
女持佛五戒不殺盜等如是
五種淨戒之香有風無風徧
十方聞一切聞者咸皆稱讚。
<other>息除賊難陀羅尼經一部一卷</other>
大乘經藏祕密部收佛在摩
伽陀國菴羅樹園側韋提呬
山帝釋巖中說此中所明阿
難一時忽見大惡盜賊之眾
自遠而來即生怖畏因以白
佛佛乃為說此陀羅尼能除
一切賊難怖畏。
<other>一切如來名號陀羅尼經一部一卷</other>
大乘經藏祕密部收佛在摩
伽陀國法野大菩提道場中
說此中所明觀自在菩薩一
時白佛我有一切如來名號
陀羅尼是陀羅尼過去莊嚴
現在賢善未來星宿三劫千
佛同共宣說佛勑許宣時觀
自在菩薩先說如來諸名號
已次說祕密陀羅尼句。
<other>觀自在菩薩母陀羅尼經一部一卷</other>
大乘經藏秘密部收佛在廣
嚴城說此中所明普賢菩薩
白佛言世尊我有觀自在菩
薩母陀羅尼大明章句佛勑
許宣普賢乃說如是祕密微
妙呪句即菩薩母若有受持
讀誦之者罪業消除一切所
求皆得成就。
<other>祕密八名陀羅尼經一部一卷</other>
大乘經藏祕密部收佛在舍
<pb n="41"/>
衛國祇樹給孤獨園說此中
所明佛謂金剛手言我今於
汝金剛部中略說汝之祕密
八名及陀羅尼若持誦者退
散魔怨於諸所求不難而成。
上八部竝中天竺梵本所出。
<other>大正句王經一部二卷</other>
小乘經藏收一時迦葉童子
在憍薩羅國尸利沙大城之
北尸利沙林鹿野園中說上
卷所明是時有王名大正句
都彼大城每作是言無有來
世亦無有人復無化生起斯
異見乃問迦葉迦葉為王廣
宣其事設以喻況顯斯義旨
以善方便使令開悟下卷所
明迦葉告王勿更有喻證彼
無人無後世邪王言有喻可
證此理最後乃至其王受化
心開意解向佛投誠受三自
歸永持五戒。
上一部西天竺梵本所出。
右經三藏沙門法賢譯法
天證梵義施護證梵文沙
門清沼惟淨智江致宗筆
受沙門智遜道澄綴文沙
門仁徹守貞從志道文懷
哲雲勝句端守贊證義翰
林學士給事中楊礪潤文
殿頭高品鄭守鈞監譯是
月二十三日監使引三藏
等詣
崇政殿捧所譯經具表
上進其詞曰臣法賢等言
臣等今譯就延壽妙門陀
羅尼等經九部共一十卷
皆如來起後得智說如實
言應機而立三乘詣理而
歸一揆菴羅樹下演奧密
之靈筌鹿野苑閒示人天
之妙利或止香醉山裏或
處菩提場中踞解脫牀現
㧾持印見聞生信皆得吉
祥教授利他速獲悉地傳
流所及翻演惟新恭惟
皇帝陛下德緫妙嚴
道躋梵輔行清淨化修菩
提於三十四心住常樂門
承記別於百千萬劫欽承
先旨宣暢祕文廣闡譯筵
奉揚真教臣等叨膺
明詔同演契經敢因
樞電之降祥仰祝
河沙之筭福前件新譯經
謹繕寫
上進以
聞是日
命坐賜茶
親加撫慰錫賜如例
詔以其經入藏頒行又法
賢法天施護竝
詔加朝奉大夫仍度本院
童行十有一人為僧十二
<pb n="42"/>
月泥波羅國僧羅護羅獻
梵經二十六夾。
<other>咸平元年七月譯成經七卷</other>
<other>頻婆娑羅王經一部一卷</other>
小乘經藏收佛在王舍城杖
林山中靈塔處說此中所明
頻婆娑羅王與諸臣佐同詣
佛所伸禮奉巳時有婆羅門
等作是念言優樓頻螺迦葉
壽三百歲領徒五百投佛出
家而世尊者方成正覺師少
資老遂起疑心佛知其意令
彼迦葉現十八變還復本座
佛為眾說五蘊生滅涅槃寂
靜眾聞法已各得果利頻婆
娑羅王亦獲勝益於佛法中
得無所畏。
<other>舊城喻經一部一卷</other>
小乘經藏收佛在舍衛國祇
樹給孤獨園說此中所明佛
為苾芻宣說徃昔未證果時
觀十二支逆推老死因生支
有乃至行支因無明有返觀
還滅亦復如是既居果位返
念因時如人履其舊道達舊
都城如來今日到涅槃城嚴
麗如故返照其源法無差別。
<other>人仙經一部一卷</other>
小乘經藏收佛在那提迦城
崐左迦精舍說此中所明阿
難問佛頻婆娑羅王及彼城
中諸優婆塞此滅彼生行願
果報世尊因為示相觀察又
以神通使空聲曰我是人仙
因此向佛次第宣說頻婆娑
羅王及彼八萬諸優婆塞由
信佛法證須陀洹又說梵王
變現神通因四神足說四念
處及八正道皆言如來悉知
悉見令諸眾生咸得清淨。
<other>信佛功德經一部一卷</other>
小乘經藏收佛在阿拏迦城
菴羅園說此中所明因舍利
弗欲說如來功德等事佛讚
許說此所說者正顯如來能
說廣大最勝妙法若善不善
及諸緣生等又舍利弗說或
修一法或滅一法或證一法
及說七種人法證四果法悉
為顯諸外道不信於佛明舍
利弗深生信奉。
<other>信解智力經一部一卷</other>
小乘經藏收佛在舍衛國祇
樹給孤獨園說此中所明佛
為苾芻說信解力此法即是
真如之理唯佛能知謂佛所
有五力十力於是法中實知
實證是能了知佛無上處作
師子吼轉妙法輪作是說者
意令苾芻如理修學故也。
<other>善樂長者經一部一卷</other>
大乘經藏祕密部收佛在迦
毗羅城說此中所明善樂長
<pb n="43"/>
者了達四諦信向三寶忽於
一時不見色像遙向世尊歸
依發願佛勑阿難持呪徃彼
為作救護是時長者以呪力
故即能觀照還復如故。
上六部竝中天竺語龜
茲國書。
<other>法身經一部一卷</other>
大乘經藏收析出別譯此中
所明廣顯佛之法身功德及
說化身種種勝用若有求成
正等覺智諸苾芻等應當如
理如實了知隨所了知如理
應修等。
上一部中天竺梵本所出。
右經三藏沙門法賢譯法
天證梵義施護證梵文沙
門清沼惟淨智江致宗筆
受沙門智遜道澄綴文沙
門仁徹守貞從志道文雲
勝懷哲句端守贊證義翰
林學士給事中楊礪潤文
殿頭高品鄭守鈞監譯是
月十一日監使引三藏等詣
崇政殿捧所譯經具表
上進其詞曰臣法賢等言
臣等今譯就頻婆娑羅王
等經七部共七卷教分于
半字滿字理契于大根小
根或支流別行或隨方設
化崐左迦舍現神足通給
孤獨園作師子吼三脫門
之顯敞豈閒賢愚八正道
之坦夷寧容瓦礫彰人仙
之宿住示長者之本因金
口親宣玉華載譯伏惟
皇帝陛下纂承
聖業茂建
鴻徽欽奉
大雄闡揚真法
洞三空之奧邃
究七覺之幽微臣等學謝
安清道慙支讖今以中元
届節妙義初翻冀憑覺地
之因永福
後天之祚前件新譯經謹
繕寫
上進以
聞是日
命坐賜茶
親加撫慰錫賜如例
詔以其經入藏頒行是年
四月北天竺僧迦蘭拏扇
底獻梵經三十一夾五月
北天竺僧如來吉祥獻梵
經一夾并觀音銅像一軀。
<other>是年十一月譯成經律七卷</other>
<other>最上祕密那拏天經一部三卷</other>
大乘經藏祕密部收揔有九
分佛在毗沙門宮為大眾說
上卷所明成就儀軌因毗沙
門勸請說法佛從面門出七
色光入那拏天頂時那拏天
<pb n="44"/>
說心大明令人持誦所求成
就中卷所明欲求聖藥或欲
調伏諸惡夜叉設咄嚕等皆
得隨意又令依法畫曼拏羅
及那拏天像前持誦作諸成
就皆悉如意下卷所明脩花
燈塗用獻供養結諸印相持
誦大明欲作護摩及諸敬愛
依法施作所欲皆成揔彰此
部經之大旨者顯佛世尊為
利益故詣毗沙門宮攝伏部
多制諸惡者放光表瑞受請
應機復欲彰其那拏天力得
大自在具大威神說自心明
而為降伏以伏惡故增益法
成自得敬愛由此普能成就
諸法入修羅宮出地伏藏聖
劒聖藥八法皆成故知大覺
權方設降伏之軌範真乘祕
要彰悉地之功能悲智相應
印明融貫攝用歸體同入真
常彼那拏天即菩提智斯乃
祕密深旨者也。
<other>帝釋所問經一部一卷</other>
小乘經藏收佛在摩伽陀國
王舍城東帝釋巖中為帝釋
說此中所明帝釋天主問煩
惱因求出離法佛說煩惱憎
愛為因由憎愛故起諸過失
令斷染因修諸淨行帝釋聞
法遠塵離垢得法眼淨。
<other>決定義經一部一卷</other>
小乘經藏收佛在舍衛國祇
樹給孤獨園為苾芻說此中
所明謂蘊處界緣生四諦二
十二根佛十力等決定名義
顯佛所說決定正法純一無
雜清淨圓滿。
上三部竝中天竺梵本所出。
<other>四品法門經一部一卷</other>
小乘經藏收佛在舍衛國祇
樹給孤獨園為阿難說此經
凡有四名一名四品法門二
名法鏡三名甘露鼓四名多
界意明眾生愚迷不了四法
謂界處緣起處非處法不善
了故迷於正理不能斷苦而
求解脫世尊為說令其修斷
趣證聖果等。
<other>解夏經一部一卷</other>
小乘律藏收佛在王舍城迦
蘭陀竹林精舍為苾芻說此
中所明解夏法式若自有罪
恣他舉陳佛與苾芻無諸過
失互相忍可三業清淨。
上二部本中天竺語龜
茲國書。
右經律三藏沙門法賢譯
法天證梵義施護證梵文
沙門清沼惟淨智江致宗
筆受沙門智遜仁徹綴文
沙門守貞從志道文雲勝
懷哲句端守贊道一證義
<pb n="45"/>
樞密副使工部侍郎楊礪
潤文殿頭高品鄭守鈞監
譯是月十九日監使引三
藏等詣
崇政殿捧所譯經具表
上進其詞曰臣法賢等言
臣等今譯就最上祕密那
拏天等經律五部七卷雷
音爰震道種方萌由機感
之多門乃權實之殊致或
處蓮華藏彰祕密之神功
或現甘露王明決擇之真
要菴羅巖窟演四諦之法
輪迦蘭竹林制九旬之儀
[簐-欠+几]皆令解脫咸趣菩提示
鑿井而必使見源設化城
而當期獲寶允鍾
昌運廣達真風伏惟
皇帝陛下道際釋天明齊
佛日
握符御極膺三葉之
寶圖
灌頂臨軒備二嚴之妙相
而復深窮至理旁闡真乘
梵簡繼臻法音彌震臣等
共偱凡識恭譯聖言欽
成命以增憂仰昔賢而
懷愧幸逢
聖節同罄臣誠庶資華藏
之祕筌以致椿齡之善頌
前件新譯經律謹繕寫
上進以
聞是日
命坐賜茶
親加撫慰錫賜如例
詔以經律入藏頒行是年
詔賜梵學僧智江號宣密
大師致宗號揔持大師本
院童行十有一人悉度為僧。

大中祥符法寶錄卷第十
<sarticle>大中祥符法寶錄卷第十一</sarticle>
（＆unrec;…＆unrec;…
＆unrec;…＆unrec;
勑編修）
<other>別明　聖代翻宣錄中之十</other>
<other>藏乘區別年代指明二之九</other>
<other>二年十一月譯成經八卷</other>
<other>最上根本大樂金剛不空三昧
大教王經一部七卷</other>
大乘經藏祕密部收揔有二
十五分佛在他化自在天宮
為諸菩薩說第一卷明清淨
法門真實之理金剛安想大
曼拏羅觀想己身同於諸佛
結印持誦諸鄣銷除證大菩
提一切成就第二卷明現忿
怒形降伏三界淨諸煩惱灌
頂心明印相軌儀字輪三昧
所欲成就速證菩提第三卷
明曼拏羅法獻種種供養讚
金剛手尊隨意願求速得圓
滿第四卷明印相成就及菩
<pb n="46"/>
提心利益有情所作無礙現
忿怒相降伏諸天歸佛法僧
住於三昧第五卷明說曼拏
羅大法儀軌除諸業鄣銷滅
三毒一切相應諸佛三昧成
就儀軌最勝無倫行人受持
所欲圓滿第六卷明欲受灌
頂發菩提心依本部法拋華
壇中華所墮處即是本尊然
以金剛淨水灌頂授三昧法
令修相應決證菩提所求皆
得第七卷明諸部印相及諸
大明次第敷宣名字行相如
是祕密為利眾生依法修行
所願圓滿揔彰此部經之大
旨者顯毗盧遮那從真實心
出真言行真言行中演祕密
義此義甚深攝一切法於諸
教中而為根本即此根本上
中最上號大樂法大樂法者
是佛三昧佛三昧者即不空
心此心真實融諸智用此法
門中凡有四事性即無生妙
理相即正智權方體即大樂
不空用即隨冝三昧包括四
義混入四明修行者入解脫
之要門解悟者了真言之正
行是知瑜伽旨趣正其心而
有歸祕密神通統其用而無
相有無同體染淨一源覺智
圓明斯乃真言之妙行也。
<other>護國經一部一卷</other>
小乘經藏收佛在俱盧城出
游化利漸至覩羅聚落為婆
羅門長者等說此中所明護
國長者出家之緣以堅固因
證聲聞果等。
上二部竝中天竺梵本所出。
右經三藏沙門法賢譯法
天證梵義施護證梵文沙
門清沼惟淨智江致宗筆
受沙門仁徹句端綴文沙
門守貞從志道文雲勝紹
琛懷哲守贊道一證義司
封郎中知制誥朱昂潤文
殿頭高品鄭守鈞監譯是
月二十二日監使引三藏
等詣
崇政殿捧所譯經具表
上進其詞曰臣法賢等言
臣等今譯就最上根本大
樂金剛不空三昧大教王
經一部七卷護國經一部
一卷詳此二部顯分兩乘
自在天宮端法身於華座
覩羅聚落儼化質於寶臺
峻闢言樞宏開覺路誘諸
菩薩出處于清淨法門令
彼聲聞成熟于寂滅道果
三密懿範四諦妙門彰如
來灌頂之儀明長者出家
之利字輪發燄智劒增輝
闡茲祕要之文屬在
<pb n="47"/>
欽明之運恭惟
崇文廣武聖明仁孝皇帝
陛下盛德冠古
至仁如天
凝神靜淵得四禪之妙樂
躋俗富壽揚十善之真風
惟梵誥之遐臻賴
鴻猷之溥暢臣等謬依覺
地幸廁法筵覩里社之殊
祥親逢
睿聖奉竺乾之妙教式助
莊嚴前件新譯經謹繕寫
上進以
聞是日
命坐賜茶
親加撫慰錫賜如例
詔以其經入藏頒行
詔賜證義僧道一紫衣懷
哲號辯才大師又賜職掌
僧澄寶澄清二人紫衣澄
緒號廣慧大師并度本院
童行十有一人為僧元年
春法賢等因奉所譯經見
上具表陳請云臣法賢等
言臣等聞贊法之文基于
先古繼
聖之作肇自有唐非
睿詞無以飾金言非
宸毫無以嚴寶藏將期報
佛罔避聞
天臣法賢等誠惶誠懼頓
首頓首伏以永平已還梵
簡乃臻於
象闕貞觀之際天章盛被
於龍宮襃善逝之嘉猷成
聖皇之能事
先皇帝棲神妙境宅業淨
方荐開譯梵之筵
深契了空之義
躬摛鳳藻星繁有爛之文
首冠寶乘霞布無為之典
詞旨超邈理致淵凝振
鼓吹於梵天繪
丹青於海藏永
光三寶用伏四魔伏惟
皇帝陛下聖性生知
宸聦天縱五禮外暢酌三
代之弛張四智內融究羣
筌之頓漸翻宣之盛允屬於
我朝欽尚之深寧踰於此
日然於
繼序尚闕
聖文奮藻褰華願續
神宗之盛美發蒙啟滯庶
揚調御之真風
重耀義天增輝佛日臣等
性識不敏宣譯無聞慙非
青眼之流誤竊連眉之譽
敢期
聖造特運
天才符雙林囑累之言允
五眾流通之志騰芳遠劫
垂範大千臣等敢昧死請
<pb n="48"/>
御製聖教序文以繼
先聖述作冠於新譯諸經
之首臣法賢等無任𧆛祈
激切之至謹具表陳
請以
聞二年秋
上遣中使趙誠信齎賜
繼作聖教序（文具東土聖賢集）翌日奉
表謝云臣法賢等言臣等
今月二十二日入內內侍
高班趙誠信奉傳
聖旨法賢曾上表章乞
朕製聖教序屬以諒陰之
內不暇抽毫近禫服已除
方始構思今賜法賢等繼
作聖教序一首者敷
睿律於祇園燭
宸章於海藏空門聳觀釋
部生暉凡在含靈同增激
抃伏惟
皇帝陛下誕膺
寶命紹啟
昌圖
恢妙道以化民
演淳風而救世
能仁應現高居
金粟之尊
正覺流通廣度河沙之眾
闢重雲之淨剎購白馬之
真經遠集緇徒共司祕籍
臣欣從異域早預勝因譯
西竺之諸詮纂毗邪之磪
論三乘洞徹愧微生肇之
才四句森羅幸協蘭騰之
𧨏易葭而未幾成貝葉
以滋多
太宗皇帝撫震旦之中區
受如來之密印特垂
英藻用暢真宗攄
奧旨以冠篇刻貞珉而鎮地
宏敷像教永示人倫
陛下寅嗣
丕基茂崇
先烈臣是敢輒陳愚懇上達
皇慈載析
序述之言庶闡
鴻明之化方虞進越亟沐
頒宣
郁穆為章表
姬王之善述
溫純作範見
羲帝之彌文覃
至理於冥樞暢
仙音於法界四生具仰頓
滌於塵曚一雨旁霑普昭於
潤益退思庸淺叨獲受持
徒傾信向之誠詎測淵沖
之量臣等無任感
天荷
聖激切屏營之至謹奉表稱
謝以
聞是年五月北天竺僧佛
護獻梵經七夾。
<pb n="49"/>
<other>三年十一月譯成經七卷</other>
<other>未曾有正法經一部六卷</other>
大乘經藏收佛在王舍城鷲
峯山中說第一卷明始因妙
吉祥菩薩住其山側菩薩天
人咸詣其所共作是言佛一
切智云何趣證時有菩薩名
龍吉祥與眾菩薩次第各說
佛一切智如是說已妙吉祥
言當於諸法離分別相平等
相應即證佛智第二卷明時
佛會中光嚴菩薩問於佛言
彼妙吉祥來此會邪佛神力
故令妙吉祥忽然而至光嚴
菩薩白妙吉祥云何大士異
處說法對以佛所說法唯佛
能知是故我今隨力演說第
三卷明佛令舍利子發菩提
心捨聲聞果乃至萬人同發
大心又為摩伽陀王說無生
法令發道意第四卷明妙吉
祥菩薩於初中後夜為諸菩
薩廣說法要摩伽陀王而來
迎請入宮供養樂欲聽法妙
吉祥言法無所說諸法無二
無差別等第五卷明摩伽陀
王既聞法已悟法性空得無
生忍白妙吉祥我於今日斷
諸疑惑妙吉祥云作是言者
未斷諸相時王歡喜即以妙
㲲被菩薩身菩薩尒時隱身
不現空中告曰王所見相非
我所受第六卷明妙吉祥與
眾同還佛會鶖子白佛摩伽
陀王見法無生諸業盡邪佛
言王聞深法豈有鄣累而不
滅盡復說其王於後成佛號
清淨境界壽俱胝歲太子尒
時為金輪王四事供養後得
菩提壽量同等斯經大旨實
曰難思皆離相之至言矣。
上一部本中天竺語師子國書。
<other>分別緣生經一部一卷</other>
小乘經藏收佛在烏盧尾螺
池邊泥連河側菩提樹下說
此中所明佛初成道思念世
閒苦樂二法無能免者若能
觀察是大義利然後廣說十
二緣生逆順次第。
上一部本中天竺語龜
茲國書。
右經三藏沙門法天譯施
護證梵文梵義沙門清沼
惟淨智江致宗筆受沙門
仁徹句端綴文沙門守貞
從志道文雲勝懷哲紹琛
守贊道一證義翰林學士
吏部郎中知制誥朱昂潤
文殿頭高品鄭守鈞監譯
是月二十四日監使引三
藏等詣
崇政殿捧所譯經具表
上進其詞曰臣法天等言
<pb n="50"/>
臣等今譯就未曾有正法
經一部六卷分別緣生經
一部一卷如來以平等心
說微妙義王舍城裏菩薩
了於一乘泥連河邊聲聞
悟於九部湛湛乎真如實
際冥⿱宜八乎寂滅涅槃端方
而安住善根宴默而思惟
妙道自是二千天子發于
大心五百苾芻證于初果
隨機緣之差別彰訓導之
普周允屬
昌辰誕敷至教伏惟
崇文廣武聖明仁孝皇帝
陛下文明御宇
清淨保邦
體大覺以凝神
運等慈而濟物
欽崇祕典利益羣生
述先志以惟寅譯真文而
彌廣臣等考詳華梵乏義
淨之全才演暢苦空愧道
生之懸解幸逢
慶節𧆛效至誠庶憑演教
之良緣上祝
後天之永筭前件新譯經
謹繕寫
上進以
聞是日
命坐賜茶
親加撫慰錫賜如例
詔以其經入藏頒行
詔賜證義僧句端號慧辯
大師紹琛號宣法大師守
贊號彰法大師并度本院
童行九人為僧是年秋八
月四日三藏沙門法賢順
化臨終召其門人謂曰佛
言諸行無常是生滅法汝
等觀念無常各勤精進言
訖而逝法賢初被疾
上遣中使護國醫霍炳等
三人診視及以不起
聞深嗟悼之復
遣中使馮仁俊監護襄事
所須官給法賢以西域所
得佛頂骨及道具等奉遺
表以獻
詔道具迴賜本院供養仍別
頒賻贈
賜諡曰慧辯令僧錄司具
威儀十月十六日葬于京
師祥符縣鄭當里建塔葬
畢法天施護同詣
便殿稱謝
上撫慰之
詔度法賢童行二人為僧
是年二月中天竺僧無畏
寂獻梵經四夾七月師子
國僧覓得囉獻梵經十九
夾并佛骨舍利菩提印等。
<other>四年四月譯成經五卷</other>
<other>分別布施經一部一卷</other>
<pb n="51"/>
大乘經藏收佛在迦毗羅城
尼拘陀樹園說此中所明摩
訶波闍波提苾芻尼持新㲲
衣來奉世尊阿難請佛為其
納受佛因讚彼摩訶波闍波
提久發淨信歸佛法僧受近
事戒復說四種布施清淨謂
能施所施能受所受不取於
相即得清淨。
<other>法印經一部一卷</other>
大乘經藏收佛在舍衛國說
此中所明聖法印者謂即空
性無所有故亦無妄想離諸
知見離諸有著由離著故攝
一切法住平等見是真實見
名為法印又復法印即三脫
門初觀五蘊離法知見次觀
六境離諸有想及我我所乃
至見聞覺知皆悉無常無所
造作是為三解脫門若修學
者即得清淨此乃上乘微妙
之教也。
<other>帝釋巖祕密成就儀軌一部一卷</other>
大乘經藏祕密部收析出別
譯此中所明佛為金剛手說
帝釋巖中是大菩薩及諸神
仙所安止處慈氏菩薩現在
說法其巖殊勝諸佛所化若
有決定趣求菩提當依儀軌
修習勝行持誦大明即得成
就斯乃如來之祕印也。
上三部竝中天竺梵本所出。
<other>大生義經一部一卷</other>
小乘經藏收佛在俱盧聚落
為諸苾芻說此中所明佛為
阿難說十二緣生展轉相續
當知生法是虛妄法乃至名
色識法皆不究竟若如是知
住平等見是名了達緣生法也。
上一部西天竺梵本所出。
<other>園生樹經一部一卷</other>
小乘經藏收佛在舍衛國祇
樹給孤獨園說此中所明天
園生樹吐葉開華天人見已
生大快樂佛言如聲聞人從
始出家剃髮染衣猒離諸欲
獲初禪定如是次第至四禪
定諸漏盡已證得無學猶如
彼樹吐葉開華次第芳榮人
所愛樂。
上一部本中天竺語龜
茲國書。
右經三藏沙門施護譯法
天證梵文梵義沙門清沼
惟淨智江致宗筆受沙門
仁徹綴文沙門守貞道文
雲勝紹琛守贊道滿希晝
道一修靜證義翰林學士
吏部郎中知制誥朱昂潤
文殿頭高品鄭守鈞監譯
是月二十七日監使引三
藏等詣
崇政殿捧所譯經具表
<pb n="52"/>
上進其詞曰臣施護等言
臣等今譯就分別布施等
經五部五卷或窮檀度之
源或演真空之本或說緣
生是幻或明習氣為因其
開悟也在相應行人其修
證也當成就真軌演茲妙
理允屬
昌期恭惟
崇文廣武聖明仁孝皇帝
陛下道冠帝先
聖由天縱
澄心叩寂見佛性之真常
絜慮探幽得法眼之清淨
宏恢妙教式暢
真風臣等幸託空門叨居
譯館多聞第一寧希入聖
之流
萬壽無疆願效祝
堯之懇前件新譯經謹繕寫
上進以
聞是日
命坐賜茶
親加撫慰錫賜如例
詔以其經入藏頒行是年
四月南天竺僧法稱佛月
二人來朝法稱獻梵經八
夾菩提子數珠一串佛月
獻梵經一夾及舍利菩提
印等。

大中祥符法寶錄卷第十一
<sarticle>大中祥符法寶錄卷第十二</sarticle>
（＆unrec;…＆unrec;…
＆unrec;…＆unrec;…
＆unrec;…＆unrec;）
<other>別明　聖代翻宣錄中之十一</other>
<other>藏乘區別年代指明二之十</other>
<other>是年十一月譯成經＆unrec;…＆unrec;</other>
<other>大集會正法經一部</other>
大乘經藏收佛在王＆unrec;＆unrec;＆unrec;
峯山普集眾會說第一卷明
普勇菩薩起請世尊說於正
法欲令聞者銷諸重鄣不復
退轉大菩提心復有尼乾陀
眾各起正信悔過自責皆發
大心第二卷明普勇菩薩承
佛聖旨以自神通過諸佛剎
最後到於下方世界華藏佛
所大作佛事諮問法要乃至
佛言如是正法暫聽受者於
後世中為轉輪王及帝釋天
第三卷明佛言我念過去無
量劫前值遇諸佛我於尒時
修勇施行是時諸佛皆授我
記乃至得佛號釋迦牟尼第
四卷明藥王軍菩薩承佛聖
旨觀察東方見一大樹人眾
圍繞入佛會中住佛一面四
方上下次第觀察亦復如是
時藥王軍見是事已即徃東
方諮問月上境界如來佛告
之曰汝今當知此初生眾梵
<pb n="53"/>
行具足得大揔持第五卷明
月上境界如來為藥王軍廣
說苦空無常法要諸初生者
皆來問佛所生因緣佛即告
言此大集會皆初生者而為
緣起諸初生者即時皆得諸
法具足安住十地斯經也變
現難窮理趣幽遠誠大乘之
妙道爾。
<other>了義般若波羅蜜多經一部一卷</other>
大乘經藏收析出別譯此中
所明佛為舍利子宣說般若
相應行法菩薩修習應當了
知法無所住離一切相方能
圓滿相應勝行斯乃真空之
妙義也。
<other>聖觀自在菩薩功德讚一部一
卷（西方聖賢集收）</other>
上三部竝中天竺梵本所出。
右經集三藏沙門施護譯
沙門惟淨證梵文沙門清
沼智江致宗筆受沙門仁
徹道滿綴文沙門守貞道
文雲勝紹琛守贊希晝道
一修靜證義翰林學士駕
部郎中知制誥梁周翰潤
文殿頭高品鄭守鈞監譯
是月二十一日監使引三
藏等詣
崇政殿捧所譯經具表
上進其詞曰臣施護等言
臣等今譯就大集會正法
經一部五卷了義般若波
羅蜜多經一部一卷聖觀
自在菩薩功德讚一部一
卷斯文也丹青至理羽翼
真宗勵其行乃妙絕九流
植其果乃顯超十地元明
獨耀靈照孤標藥王神應
于殊方普勇念通于塵剎
繇是自他同濟幽顯咸滋
法海珠圓義天月皎慶此
中天之妙教誕符
至聖之徽猷伏惟
崇文廣武聖明仁孝皇帝
陛下道配高明功侔博厚
具二嚴於浩劫緫四智於
宸襟注懷妙密之源覃思
希夷之本開大圓照富聖
法財宏闢金田旁宣寶偈
臣等叨居梵館𧆛譯真筌
里社呈祥幸逢於
令節河沙集福仰祝於
昌期前件新譯經集謹繕寫
上進以
聞是日
命坐賜茶
親加撫慰錫賜如例
詔以經集入藏頒行是年
賜證義僧修靜紫衣道滿
號智藏大師道一號圓照
大師希晝號慧日大師職
掌僧澄寶號海慧大師并
<pb n="54"/>
度本院童行九人為僧是
年夏五月十八日三藏沙
門法天順化法天初被疾
上遣中使護國醫霍炳等
二人診視及以不起
聞深嗟悼之
遣中使李懷斌監護襄事
所須官給法天以道具物
奉遺表以獻
賜諡曰玄覺令僧錄司具
威儀七月十六日葬于京
師祥符縣鄭當里建塔葬
畢施護惟淨同詣
便殿稱謝
上撫慰之仍
詔度法天童行二人為僧。
<other>五年五月譯成經五卷</other>
<other>輪王七寶經一部一卷</other>
小乘經藏收佛在舍衛國為
諸比丘說此中所明輪王生
時當有七寶隨應出現所謂
輪寶珠兵象馬藏女等寶神
通攝化威伏一切如來出時
說七覺支如王七寶超越世
閒利樂羣品一切如意耳。
上一部西天竺梵本所出。
<other>勝軍王所問經一部一卷</other>
小乘經藏收佛在舍衛國祇
樹給孤獨園說此中所明勝
軍大王將諸宮屬羣臣俱詣
佛所以七寶冠奉上於佛請
說法要佛言大王當用正法
而行治化觀一切民皆如一
子常以四法謂愛語利行同
事布施而行攝化如是所行
即為最勝能離邪心發生正
行乃至當得成菩提果。
<other>大方廣未曾有經善巧方便品
一部一卷</other>
大乘經藏收析出別譯此中
所明大意菩薩請問世尊菩
薩所行於五欲境以何方便
而不生著佛即謂言若人行
施起最上心所獲功德迴向
一切無有窮盡見曼拏羅獻
以華香飲食衣服當發大願
普令眾生得大利樂起饒益
心離取捨相斯上乘之旨也。
<other>最勝妙吉祥根本智最上祕密
一切名義三摩地分一部二卷</other>
大乘經藏祕密部收析出別
譯上卷所明金剛手菩薩於
世尊前擲金剛杵現金剛光
及忿怒相起慈悲心哀請如
來同說大明從阿字生一切
善法下卷所明如來是時為
金剛手說成就法現種種身
作種種事得三摩地乃至成
於無上菩提如是所說祕密
名義皆諸如來吉祥根本能
生諸佛最勝功德實不思議
脩行之要道也。
上三部竝中天竺梵本
<pb n="55"/>
所出。
右經三藏沙門施護譯沙
門惟淨證梵文沙門清沼
致宗筆受沙門仁徹道滿
綴文沙門守貞道文守贊
希[書-曰+(且-二+人)]道一修靜證義翰林
學士駕部郎中知制誥梁
周翰潤文殿頭高品鄭守
鈞監譯是月一日監使引
三藏等詣
崇政殿捧所譯經具表
上進其詞曰臣施護等言
臣等今譯就輪王七寶等
經四部五卷惟薄伽梵說
脩多羅權立五時應機緣
之大小宏開八藏隨種類
之淺深體幻有於萬端喻
覺支於七寶深明檀度方
登極喜之階精究密因頓
入大明之奧若二若三之
說皆一圓音契根契理之
談窮諸至要福無有量德
莫能稱伏惟
崇文廣武聖明仁孝皇帝
陛下道冠勛華
功格天地宿承佛記啟千
載之禎期丕闡
皇猷驅兆民於壽域方洽
犧農之至化更崇釋梵之
真宗拯羣迷於度門究一
音於寶藏臣等才識淺昧
行業庸虛叨譯梵文幸承
天眷式＆unrec;無為之淨福永
資不拔之
鴻基前件新譯經謹繕寫
上進以
聞是日
命坐賜茶
親加撫慰錫賜如例
詔以其經入藏頒行。
<other>是年十一月譯成經論八卷</other>
<other>一切如來金剛三業最上祕密
大教王經一部七卷</other>
大乘經藏祕密部收揔一十
八分第一卷明一時如來住
於神通加持金剛正智清淨
境界與不可計一切佛剎大
菩薩眾及五部教主彈指召
集十方如來於曼拏羅各說
大明又諸如來樂說妙心毗
盧遮那即作是說身心離相
無所分別乃名堅固住菩提
心又毗盧遮那復入變化大
雲莊嚴三摩地門從定出已
說於大明又十方如來同心
勸請毗盧遮那廣說祕要又
說法性平等離於染淨若能
了知如來妙智是即名為菩
提句行又阿閦如來入身語
心三密定門從定出已同四
方佛各說大明第二卷明毗
盧金剛宣說如來大三昧邪
最上真實大明勝行三摩地
<pb n="56"/>
法又寶生如來請金剛手說
最上行轉妙法輪時金剛手
乃以偈荅又復菩薩現空字
相說祕密智住空觀想又諸
佛將說本部大明時金剛手
現大威勢目爍光明熾然可
怖說吽唵阿祕密大明又毗
盧遮那入諸如來持明大士
三摩地門宣說三字大金剛
智第三卷明時諸如來讚金
剛手勝智成就三昧相應從
比出生金剛三業又金剛手
歸命一切牟尼導師說諸智
輪三摩地行又毗盧遮那大
祕密主入息災三昧說如來
明妃能令聞者滿一切願第
四卷明時金剛手現大文字
出生妙智及灌頂義從金剛
語宣說是法第五卷明毗盧
遮那宣說最上密中祕密心
曼拏羅令諸行人安住三昧
第六卷明一切如來法界自
性無行無作非去非來乃至
金剛文字皆虛妄攝第七卷
明慈氏菩薩稱讚普賢法界
功德息諸輪迴時諸如來復
讚慈氏善說如是普賢行願
斯經也爰自法身處于性土
互為教主各說大明實不思
議之妙教矣。
<other>諸教決定名義論一部一卷</other>
聖慈氏菩薩造大乘論藏收
此中所明諸教根本從密字
生唵字清淨出生妙慧吽字
為因宣說諸法復說吽字法
身阿字報身唵字化身阿惡
二字安住空性如是密字展
轉出生一切名義斯皆諸教
之要義也。
上二部竝中天竺梵本所出。
右經論三藏沙門施護譯
沙門惟淨證梵文沙門清
沼致宗筆受沙門仁徹道
滿綴文沙門守貞繼隆啟
沖守贊希晝道一修靜證
義翰林學士駕部郎中知
制誥梁周翰潤文殿頭高
品鄭守鈞監譯是月二十
三日監使引三藏等詣
崇政殿捧所譯經具表
上進其詞曰臣施護等言
臣等今譯就一切如來金
剛三業最上祕密大教王
經一部七卷諸教決定名
義論一部一卷斯經也能
仁所宣耀密嚴之心印其
論也慈氏所造開精要之
義林發悟羣機決擇諸法
覺皇之意示超證之靈規
字母所生顯圓脩之景行
非夫至聖莫究真宗咸稱
最上之乘悉演無為之理
慶茲奧典萃于
<pb n="57"/>
昌朝伏惟
崇文廣武聖明仁孝皇帝
陛下稟
上聖之姿膺
昊穹之命運當賢劫允致
於承乎
志在慈門溥綏於⿱�庶克
隆景化宏闡法筵臣等才
業無聞翻宣有愧幸遇
流虹之節冀延
拂石之齡前件新譯經論
謹繕寫
上進以
聞是日
命坐賜茶
親加撫慰錫賜如例
詔以經論入藏頒行并度
本院童行九人為僧是歲
十二月
詔曰西天譯經三藏朝奉
大夫試鴻臚卿傳法大師
賜紫施護國家恢崇象教
演暢佛乘矧資常善以救
人貴在微言之垂世以爾
聿來迦衛早悟毗邪既博
達於真詮固精脩於梵行
譯文證義旋列於簡編比
品增階已隆於爵位適覃
大慶冝被渥恩司膳列卿
視秩尤峻俾申優異勉荷
崇高可特授試光祿卿依
前傳法大師充西天譯經
三藏散官如故翌日具表
謝云臣施護言伏蒙
聖恩特授臣試光祿卿者
慶行
華闕
寵被金田載省載偱以驚
以懼伏念臣潛符曩慶冥
會宿因早貢梵文來下
嘉運法既投於鍼介道幸
契於雲龍當
先朝恢闡度門首逐宣揚
之志自
陛下紹隆景化荐塵演譯
之科二紀于茲諸經繼出
丹青竺誥乏真觀之八能
統領梵筵謝洪偃之四絕
遐思徃哲尤媿非才仰荷
恩榮實踰涯分伏惟
崇文廣武聖明仁孝皇帝
陛下凝神淨域注思香林
緫萬德以化民體三無而
御極乃
眷空門之末跡載頒
象闕之明恩荐假月卿特
超雲侶
天文煥若迥增金地之輝
睿渥沛然更洽紺園之潤
罔知負荷誠懼滿盈敢不
端肅威儀勤拳演暢仰荅
絲綸之命更專香火之心
謹奉表稱
<pb n="58"/>
謝以
聞。
<other>起咸平六年春終景德元年冬譯成</other>
<other>經二部二十八卷</other>
<other>佛母出生三法藏般若波羅蜜
多經一部二十五卷</other>
大乘經藏收佛在王舍城鷲
峯山中說第一卷明佛令須
菩提隨諸菩薩樂欲宣說般
若法門須菩提曰不見菩薩
及與般若是真了知第二卷
明滿慈子問般若理趣須菩
提曰於三際中了不可得又
明帝釋諸天來詣佛所樂聽
般若佛即謂言應當發心令
信堅固又明佛告四眾於此
般若能聽受者不墮魔界第
三卷明帝釋白佛菩薩修行
不應取相佛言若於是經如
說修行獲眾吉祥第四卷明
阿難問佛何故不讚布施諸
度獨稱般若佛說般若能生
最上勝妙功德又明佛謂帝
釋若閻浮提及四天下滿中
舍利不如供養般若功德又
明帝釋白世尊言若人發心
於此般若生信解心即能速
證無上正覺第五卷明若閻
浮提滿中眾生修四禪定不
如有人信此般若速證真如
第六卷明慈氏菩薩語須菩
提若於般若隨喜迴向所得
功德最上最勝第七卷明較
量一切眾生發菩提心河沙
劫中以諸樂具普施眾生以
此善根比於般若而不可得
又明舍利弗曰出生智性即
般若邪佛言如是若能尊崇
般若即是尊崇諸佛如來第
八卷明須菩提問而般若者
可得可聞有所說邪乃曰無
說無示離蘊處界若不信受
必墮地獄又明若有惡人於
此般若極難信解以此般若
離一切相極清淨故第九卷
明若有受持甚深般若我當
守護是人及此法門又明須
菩提白世尊曰此般若性甚
深微妙於其名中畢竟非彼
語言可得又明帝釋念言若
得暫聞般若法門是人於佛
已種善根況復演說如理思
惟第十卷明若聞般若是人
即當近佛菩提如人尋海前
見山樹知海尚遙既不見山
知海非遠第十一卷明諸有
菩薩為人說法欲說不說說
而不止令他退失或求下乘
而取滅度此等當知皆是魔
事第十二卷明般若出生佛
一切智能令眾生得正法眼
斷煩惱惑得大菩提又明諸
佛般若波羅蜜多法門利益
<pb n="59"/>
眾生如世慈母令諸子息皆
獲安隱第十三卷明不見色
法不見世閒是則名為真見
世閒良以世閒本性空故甚
深般若為大事故不思議故
出現世閒第十四卷明若諸
菩薩有信有忍若非般若所
護持者決定墮於下乘之中
如老病人不能自起又明初
學菩薩應當親近諸善知識
是善知識應當為彼如理宣
說第十五卷明菩薩為眾生
故被精進鎧普令眾生得大
菩提而眾生相了不可得又
明佛所說法隨順一切離諸
鄣礙而一切法了不可得如
虛空故第十六卷明若人於
他所證真如不生分別亦不
觀他美惡長短是名菩薩不
退轉行第十七卷明此般若
相即是空義無相無願涅槃
寂靜若如是觀功德無量又
明菩提心者非前後心可得
而亦不離前後心故第十八
卷明菩薩雖行般若而無法
可得是故不應取甚深相如
理思惟是行般若又明欲行
般若應觀五蘊皆空雖復如
是觀法相空不應於中證空
實際第十九卷明菩薩夢中
亦不愛樂聲聞緣覺亦不生
彼住三界心是為不退轉相
又明若人為彼非人執魅菩
薩救彼人故乃令非人捨而
遠去時有惡魔令彼捨去菩
薩應當知是魔事又明菩薩
欲得無上菩提應當親近諸
善知識第二十卷明行般若
時不行五蘊不雜聲聞及緣
覺行即能親近諸善知識又
明般若甚深難見難聞如虛
空故若受持者是人具足最
上善根又明菩薩為魔稱讚
功德心生取著起增上慢皆
不清淨增長業報第二十一
卷明菩薩學般若時若盡學
若離學若無生學如虛空界
學一切智又明巧幻機關作
男女相雖有作用而無分別
般若亦爾無分別故第二十
二卷明菩薩行此甚深般若
是則名為行堅固義又明天
散寶華供養般若佛神力故
令苾芻眾掌中各各自然有
華共散空中而作佛事第二
十三卷明佛於會中現神通
相舉眾皆見阿閦如來又明
若一切法無壞無分別無我
無作相非證非思惟當知般
若亦復如是如是乃能成無
上智又明常啼菩薩乃徃世
時於雷吼音如來法中久修
梵行而求般若第二十四卷
<pb n="60"/>
明常啼菩薩為求般若愁泣
之時忽見如來作是讚言善
哉丈夫乃能如是同諸佛行
第二十五卷明常啼菩薩入
妙香城為求般若法上菩薩
廣為宣說般若法門又明法
上菩薩謂常啼曰言如來者
無來無去真如無動即如來
故又明佛語阿難當知般若
出生諸佛一切智智應當受
持為人演說是人世世常得
見佛大哉般若諸佛之母眾
法之源廓法界以難名歷塵
沙而無狀離性離相豈鑽仰
之能窮非色非空何視聽之
可究獨耀羣筌之表冥超眾
妙之門實藏乘之樞要矣。
<other>大乘不思議神通境界經一部三卷</other>
大乘經藏祕密部收佛在法
界光明菩薩宮說上卷所明
世尊既從普徧光明三摩地
出時妙吉祥語慈氏言十方
菩薩今已來集我等冝共徃
覲於佛慈氏乃曰非我所徃
如來身者非見聞故妙吉祥
曰汝已證得無生法忍中卷
所明佛為普華天子說妙吉
祥發菩提心久遠劫數復說
徃昔所集善根初於無垢光
明佛所發菩提心奉事諸佛
下卷所明帝釋天主聞佛說
是希有之法知佛神通力所
持故生忻仰心繇是宣說祕
密大明而為警衛斯之經也
理智幽深性相融攝乃祕密
難思之義也。
上二部竝中天竺梵本所出。
右經三藏沙門施護譯沙
門惟淨證梵文沙門清沼
致宗筆受沙門仁徹道滿
啟沖綴文沙門守貞繼隆
希晝道一紹溥修靜智宣
重珣文祕證義翰林學士
駕部郎中知制誥梁周翰
潤文殿頭高品鄭守鈞監
譯十一月十八日監使引
三藏等詣
崇政殿捧所譯經具表
上進其詞曰臣施護等言
臣等今譯就佛母出生三
法藏般若波羅蜜多經一
部二十五卷不思議神通
境界經一部三卷伏以靈
源湛寂獨居混沌之先妙
性沖虛迥出名言之表然
以相從幻立妄逐情生體
相於空空非斷滅攝妄歸
性性本真常洪惟般若之
奧樞誠謂菩提之覺岸斯
文不墜
昌運冥符伏惟
崇文廣武聖明仁孝皇帝
陛下體道御人垂慈利物
<pb n="61"/>
惠綏九有
理契三明矧復
受記能仁
洞微寶藏迥通真諦載暢
微言爰開
積翠之宮廣譯雙林之旨
臣等共詳梵義有謝於世
高同究竺墳更慙於流志
幸逢
慶節式貢真筌庶憑微妙
之正因仰祝
延鴻之睿筭前件新譯經
謹繕寫
上進以
聞是日
命坐賜茶
親加撫慰錫賜如例
詔以其經入藏頒行并度
本院童行九人為僧咸平
六年二月中三藏沙門施
護等奉表陳請
今上繼作聖教序石版於
譯經堂安置其詞曰臣施
護等言臣等於咸平二年
七月中伏蒙
聖恩降賜
御製繼作聖教序尋於新
譯諸經各冠逐部之首臣
等竊聞
睿作已刻貞珉慶
竺誥之重光乃空門之大
幸輒披眾懇仰叩
至慈臣施護等誠惶誠懼
頓首頓首伏以
王者以贊法立言垂千古
而取信如來以應機設教
俾羣動以知歸由聖道之
冥符乃法緣之夙契崇尚
雖聞於歷代昌隆豈若於
我朝伏惟
崇文廣武聖明仁孝皇帝
陛下濬哲御輪
欽明闡化
澤覃無外
德被有生
睿思淵深得意珠於法海
雲章炳煥燦乾象於義天
福祐含靈
宣明真諦為五乘之
輗軓作三界之
津梁繼美
神宗增輝佛日刊于翠琰
既齊劫石之堅鎮彼紺園願
允緇流之望欲乞
降賜本院於譯經堂對
太宗皇帝聖教序安置臣
等無任激切之至謹奉表陳
請以
聞
上深形謙抑賜
詔不允是年十一月
詔賜證義僧修靜號普智
大師職掌僧文雍紫衣并
<pb n="62"/>
度本院童行九人為僧。

大中祥符法寶錄卷第十二

